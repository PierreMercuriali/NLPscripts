Rijstsalade
HOOFDGERECHT  25 MIN  3 PERSONEN  **
Lekkere koude rijstsalade met abrikozen en een romige dressing, heerlijk op een zomerse dag of bij de BBQ
Ingrediënten

3 personen

150 gr rijst
100 gr erwtjes (diepvries)
2 geroosterde paprika’s (uit pot)
4 halve abrikozen uit blik (of perziken )

peterselie
Romige dressing
2 eetlepels citroensap
3 eetlepels yoghurt
1 eetlepel mayonaise
1 eetlepel sap van de abrikozen (of perziken )
snuf peper en zout
Bereiding

Kook de rijst gaar in ca 10 minuten, voeg na 5 minuten ook de erwtjes toe aan het water en kook mee. Giet daarna af en spoel af met koud water.
Meng door de romige dressing de ingrediënten door elkaar. Laat de paprika en abrikozen uitlekken en snijd in stukjes.
rijstsalade_01.jpgrijstsalade_02.jpgrijstsalade_03.jpg
Doe de rijst en erwtjes in een kom en voeg de abrikozen en geroosterde paprika’s toe. Doe de dressing erbij en schep alles door elkaar. Hak de peterselie fijn en schep als laatste erdoor. Laat de rijstsalade verder koud worden afgesloten in de koelkast.



&
Broodje gezond
Broodje gezond
 LUNCH  15 MIN  2 STUKS  *
Maak zelf een lekker broodje gezond voor de lunch met o.a. kaas, tomaat, ei en komkommer

Ingrediënten

2 stuks

2 broodjes
2 plakken kaas
1 handje veldsla
8 plakjes komkommer
1 tomaat
Plukje kiemen
Snuf peper
1 ei
4 eetlepels Kruidenroomkaas
Optioneel: ham
Bereiding

Kook het ei in ca. 8 minuten gaar en spoel daarna af met koud water. Snijd de tomaat in plakken.
broodje_gezond_01-scaled.jpgbroodje_gezond_02-scaled.jpgbroodje_gezond_03.jpg
Snijd de broodjes open en besmeer de boven en onderzijde met wat kruidenroomkaas. Beleg de onderste helft met wat sla, kaas, plakjes ei, komkommer en wat kiemen. Bestrooi met een snuf peper en dek af met de bovenste helft en zet eventueel vast met een prikker.
Tip: ook lekker met mayonaise i.p.v. kruidenroomkaas. Dit broodje gezond is vegetarisch maar je kunt ook nog een plakje ham toevoegen.
broodje-gezond


&
Broccolischotel met brie
Broccolischotel met brie
 HOOFDGERECHT  25 MIN + 25 MIN OVENTIJD  3 À 4 PERSONEN  *
Deze ovenschotel met pasta, broccoli en brie is een makkelijk recept en een heerlijke combinatie!

Ingrediënten

3 personen

250 gr penne
400 gr broccoli
200 gr brie
1 handje walnoten
80 gr gedroogde tomaten
125 ml creme fraiche
snuf tijm
snuf peper en zout
Bereiding

Verwarm de oven op 200 graden. Kook de pasta gaar. Snijd de broccoli in gelijke roosjes. Kook deze 3 minuutjes in een pan met water en giet daarna goed af.
Doe de pasta in een grote kom en voeg de voorgekookte broccoli toe en de creme fraiche, tijm, peper en zout. Snijd de gedroogde tomaatjes en walnoten in stukjes en schep er ook door.
broccoli_schotel_brie_01.jpgbroccoli_schotel_brie_02.jpgbroccoli_schotel_brie_03.jpg
Vet een ovenschaal in. Verdeel de helft van het pasta-broccoli mengsel over de bodem. Snijd de brie in plakjes en leg de helft hiervan op de pasta en broccoli. Dek af met de rest van het pastamengsel. Dek af met de rest van de plakjes brie. Bestrooi eventueel nog met wat extra walnoten.
Zet de ovenschotel met brie ongeveer 25 minuten in de oven.
Tip: deze ovenschotel is vegetarisch maar je kunt ook spekreepjes toevoegen ipv tomaatjes, of voor vega spekjes kiezen.
Brocoli ovenschotel



&
Hartige poffertjes
Hartige poffertjes
 TUSSENDOORTJES  1 UUR  50 STUKS  **
Maak eens deze heerlijke hartige poffertjes met knoflook, oregano en Parmezaanse kaas!

Ingrediënten

50 stuks

2 eieren
350 ml melk
250 gr bloem
2 theelepels bakpoeder
100 gr boter
Snuf zout
2 tenen knoflook
Snuf oregano
1 eetlepel bieslook
snuf peper en zout
3 eetlepels parmezaanse kaas
Benodigdheden
Doseerfles of sausfles
mixer
Poffertjespan
Bereiding

Meng de bloem met het bakpoeder, peper en zout. Maak een kuil in het midden en voeg de eieren toe en de melk. Mix door elkaar.
Smelt 50 gr boter en voeg dit toe aan het beslag. Pers de knoflook uit en meng samen met de oregano door het poffertjesbeslag. Laat het beslag 20 minuutjes rusten en verwarm de poffertjespan op middelhoog vuur. Doe wat van het beslag in de doseerfles.
hartige_poffertjes_01.jpghartige_poffertjes_02.jpghartige_poffertjes_03.jpg
Vet de poffertjes goed in met wat van de overgebleven boter. Wees niet te zuinig, er mag een klein laagje boter in de holtes staan. Spuit het beslag in de holtes en vul ze tot ca 90% tot net onder de rand. Bak ze ca. 1 a 2 minuutjes tot er aan de bovenzijde belletjes komen, ze moeten wel nog vloeibaar zijn aan de bovenzijde. Keer ze dan met een vorkje of satéprikker om. Zitten ze nog vast? Wacht dan nog even met om draaien tot ze loslaten en/of gebruik de volgende keer wat meer boter om in te vetten.
hartige_poffertjes_04.jpghartige_poffertjes_05.jpghartige_poffertjes_06.jpg
Bak ook de andere zijde van de poffertjes goudbruin. Haal ze uit de pan met een vorkje en vet de pan weer opnieuw in. Bak de volgende batch en herhaal dit tot het beslag op is. Serveer de poffertjes met de Parmezaanse kaas, bieslook een extra klontje boter.
Lees meer tips voor het bakken van poffertjes in dit basis recept
Hartige poffertjes


&
Oranje koeken
Oranje koeken
 BAKRECEPT  30 MIN + 15 MIN OVENTIJD  12 STUKS  *
Deze feestelijke oranje variant op de roze koek is een ideaal zoet gebakje voor Koningsdag!

Ingrediënten

12 stuks

125 gr boter
2 eieren
1 theelepel vanille aroma
100 gr suiker
125 gr zelfrijzend bakmeel
50 gr amandelspijs
Snuf zout
Glazuur
2 eetlepels wortelsap
150 gram poedersuiker
optioneel: gele en rode kleurstoffen
Benodigdheden
Muffinbakvorm
mixer
Bereiding

Verwarm de oven op 170 graden. Doe de boter in een kom en mix romig met de suiker, amandelspijs, zout en vanille aroma. Voeg dan de eieren een voor een toe en mix erdoor. Doe als laatste het bakmeel erbij en mix kort maar goed door.
Vet een muffinvorm goed in. Verdeel het beslag over de vormpjes maar vul ze tot ⅓ en niet meer dan de helft. Bak ze 15 a 20 minuten in de oven gaar.
oranje_koeken_.jpgoranje_koeken_2.jpgoranje_koeken_3.jpg
Haal ze uit de oven, mochten ze iets bol zijn kun je ze met de bolle kant van een lepel iets platter duwen. Laat geheel afkoelen
Meng de poedersuiker met wortelsap en eventueel nog wat extra kleurstof om de oranje kleur nog wat dieper te maken. Besmeer de koeken royaal met de glazuurlaag en laat deze verder hard worden.
oranje_koeken_4.jpgoranje_koeken_5.jpgoranje_koeken_6.jpg
Tip: bewaar de oranje koeken in een afgesloten trommel op een droge en koele plek maximaal 3 a 4 dagen. Je kunt het wortelsap ook vervangen door oranje siroop.
 

Oranje koeken

&
Oranje cakejes
Oranje cakejes
 BAKRECEPT  25 MIN + 25 MIN OVENTIJD  12 STUKS  **
Lekker smullen tijdens Koningsdag; vers gebakken muffins met een vleugje sinaasappel en een oranje glazuur laag

Ingrediënten

12 stuks

250 gr zelfrijzend bakmeel
1 theelepel bakpoeder
250 ml slagroom
1 eetlepel sinaasappelrasp
2 eieren
120 gr suiker
Kleurstof geel en rood
125 gr poedersuiker
Sprinkles en/of vlaggetjes
Bereiding

Verwarm de oven op 180 graden. Doe de slagroom in een kom en voeg de suiker toe. Klop met een garde (of kort met de mixer) door elkaar. Kluts de eieren erbij en mix er ook kort door.
Zeef het bakmeel en bakpoeder bij het natte mengsel en spatel er kort door. Doe de sinaasappelrasp er bij. Voeg een beetje gele en rode kleurstof toe tot het beslag een beetje oranje kleurt.
Vul de muffinvormpjes in de bakvorm met het beslag. Bak de muffins ca 20 tot 25 minuten in de oven tot ze goudbruin en gaar zijn. Laat ze vervolgens afkoelen.
oranje_muffins.jpgoranje_muffins_02.jpgoranje_muffins_03.jpg
Meng de poedersuiker met een beetje gele en rode kleurstof. Voeg ongeveer een halve eetlepel water tot een stevig oranje papje. Besmeer de cakejes hiermee en bestrooi eventueel met wat sprinkels en/of steek er een vlaggetje in.
Tip: wil je een natuurlijke oranje kleurstof gebruiken, ga dan voor geconcentreerd wortelsap of oranje siroop.
Oranje-muffins


&
Kletskoppen
Kletskoppen
 BAKRECEPT  25 MIN + 12 MIN OVENTIJD + 45 MIN KOELEN  18 STUKS  **
Heerlijke zelfgemaakte krokante kletskoppen van amandel, een heerlijk koekje dat tevens glutenvrij is

Ingrediënten

18 stuks

100 gr boter
100 gr witte basterdsuiker
50 gr amandelen (grof gehakt)
50 gr amandelmeel of hele fijngehakte amandelen
25 gr maïzena
Snuf zout
Benodigdheden
Bakplaat met bakpapier
Bereiding

Verwarm de oven 175 graden. Mix de boter in een kom romig. Voeg de basterdsuiker toe en mix er doorheen samen met een snufje zout.
Mix dan nog kort het amandelmeel, maizena en grof gehakte amandelen er door. Dit mengsel is erg plakkerig en hoort zo. Zet het mengsel ca. 45 min in de koelkast tot het goed koud is.
Neem een bakplaat met bakpapier en schep hier met 2 theelepels kleine hoopjes van het beslag op. Dit hoeven geen mooie balletjes te zijn en je hoeft ze ook niet plat te drukken, tijdens het bakken loopt het helemaal uit. Houd heel veel ruimte tussen de balletjes, ik deed 6 balletjes op 1 grote bakplaat.
kletskoppen_01.jpgkletskoppen_02.jpgkletskoppen_03.jpg
Bak de kletskoppen dan 10 a 12 minuten in de oven. Houd ze goed in de gaten. Als ze mooi goudbruin zijn aan de randen en uitgelopen zijn haal je ze uit de oven. Ze zijn dan nog zacht maar worden hard als ze afkoelen. Maak nu ook de rest.
Laat alle kletskoppen goed afkoelen en bewaar ze dan in een afgesloten trommel, maximaal 5 dagen.
Kletskoppen




&
Paas tompoucen
Paas tompoucen
 BAKRECEPT  1 UUR + 20 MIN OVENTIJD + 2 UUR AFKOELEN  8 STUKS  ***
Heerlijke gele tompoucen voor Pasen, helemaal zelfgemaakt en met een vulling van room met advocaat

Ingrediënten

KOOKSTAND

8 stuks

8 plakjes bladerdeeg (roomboter)
125 gr poedersuiker
1 eetlepel advocaat
Optioneel: gele kleurstof
paaseitjes
Vulling
100 gr suiker
16 gr vanillesuiker
4 eidooiers
40 gr bloem
40 gr custardpoeder
500 ml melk
200 ml slagroom
1 zakje zakje slagroomversteviger
6 eetlepels advocaat
50 gr poedersuiker
Benodigdheden
2 bakplaten
Bakpapier
mixer
spuitzak
Bereiding

Verwarm de oven op 200 graden. Ontdooi de plakjes bladerdeeg iets. Snijd ze doormidden zodat er 2 rechthoeken ontstaan. Leg deze op een bakplaat met bakpapier. Prik gaatjes in het deeg met een vork. Leg een ander vel bakpapier erop en dek af met een 2e bakplaat, zo wordt het bladerdeeg gebakken zonder dat het heel erg omhoog kan komen. Schuif de platen in de oven en bak ca. 20 minuten in de oven. Waarschijnlijk passen niet alle plakjes bladerdeeg in 1 x op de bakplaat dus moet je nog een 2e batch bakken.
paas_tompouce_01.jpgpaas_tompouce_02.jpgpaas_tompouce_03.jpg
Maak nu de banketbakkersroom voor de vulling: meng de suiker, vanillesuiker en eidooiers in een kom. Klop door elkaar met een garde. Zeef de bloem en custardpoeder erbij en roer tot deze is opgenomen.
Verwarm de melk in een pannetje. Breng net aan de kook en zet het vuur daarna uit. Laat iets afkoelen anders bestaat de kans dat de eieren gaan stollen zodra je dit toevoegt. Voeg de warme melk beetje bij beetje toe aan het eiermengsel en roer met de garde door elkaar.
Als alles gemengd is doe het mengsel terug in het pannetje en verwarm deze op laag tot middelhoog vuur. Blijf met een garde roeren tot het mengsel is ingedikt tot een dikke vla. Dit duurt ca. 10 minuten. Let op dat de onderkant niet verbrand. Laat het mengsel daarna afkoelen in een bak die je afdekt met huishoudfolie.
paas_tompouce_04.jpgpaas_tompouce_05.jpgpaas_tompouce_06.jpg
Mix de afgekoelde en opgesteven banketbakkersroom kort door met de mixer zodat er geen klonten meer in zitten. Klop de slagroom stijf met 50 gr poedersuiker en de slagroomversteviger. Mix ⅔ van de opgeklopte slagroom beetje bij beetje kort door de banketbakkersroom samen met 6 eetlepels advocaat tot een romig mengsel. Laat vervolgens een uur opstijven in de koelkast.
Meng 125 gr poedersuiker met 1 eetlepel advocaat en eventueel nog wat gele kleurstof en voeg een paar druppels water toe en meng tot een dik glazuur. Besmeer de helft van de gebakken plakken bladerdeeg met het glazuur. Neem de andere gebakken plakken bladerdeeg. Schep wat van de room advocaatvulling op deze plakken, je kunt dit ook met de spuitzak doen.
paas_tompouce_07.jpgpaas_tompouce_08.jpgpaas_tompouce_09.jpg
Dek ze af met de bladerdeeg plakken met glazuur. Strijk met een mes of spatel de room iets omhoog en langs de randen om de overtollige room te verwijderen. Dit kun je weer terugdoen in de kom bij de rest. Herhaal dit tot alle tompoucen klaar zijn.
Doe de overgebleven opgeklopte slagroom in een spuitzak en maak een streep of toefjes op de paastompoucen.
Tip: bewaar de paastompoucen in de koelkast maximaal 3 dagen. Dit recept bevat door de advocaat dus alcohol en is daarom niet geschikt voor kinderen. Je kunt de advocaat ook weglaten, dit maakt ze wel wat minder paasachtig.




&
Witlofsoep
Witlofsoep
 VOORGERECHT  25 MIN  2 PERSONEN  *
Makkelijk basisrecept voor lekkere lichte en romige soep gemaakt van witlof, zonder dat deze bitter smaakt.

Ingrediënten

KOOKSTAND

2 personen

1 uitje
500 gr witlof
30 gr boter
30 gr bloem
2 theelepel suiker
700 ml groentebouillon
1 blaadje laurier
200 ml kookroom
peper en zout
peterselie om te garneren
Amandelschaafsel om te garneren
Benodigdheden
Staafmixer
Bereiding

Hak het uitje fijn. Smelt de boter in een (soep)pan. Bak de ui een paar minuutjes. Snijd de witlof in reepjes, verwijder eventueel het middelste harde gedeelte, dit maakt de soep iets bitterder.
Voeg de witlof toe aan de pan en bak kort mee. Voeg de suiker en bloem toe en roer er door. Giet dan beetje bij beetje de bouillon erbij en blijf goed roeren. Als alle bouillon in de pan zit dan voeg je het laurierblaadje toe en breng je de soep zachtjes aan de kook. Laat ca. 10 minuutjes koken.
witlofsoep_01.jpgwitlofsoep_02.jpgwitlofsoep_03.jpg
Verwijder de laurier. Pureer de soep fijn met de staafmixer, in een blender kan eventueel ook. Voeg de kookroom toe en roer er door. Breng de soep eventueel nog op smaak met een beetje peper en zout. Garneer de soep voor het serveren met wat geroosterd amandelschaafsel en verse peterselie.
Tip: ook lekker met gebakken (vega)spekjes
Witlofsoep



&
Ovenschotel met preirolletjes en kaas
Ovenschotel met preirolletjes en kaas
 HOOFDGERECHT  35 MIN + 20 MIN OVENTIJD  2 PERSONEN  *
Lekkere Hollandse ovenschotel met aardappelpuree, gestoofde prei rolletjes gewikkeld in ham en een romige kaassaus

Ingrediënten

KOOKSTAND

2 personen

450 gr aardappelpuree
6 plakken achterham
3 middeldikke stengels prei
1 handje geraspte kaas
150 ml melk
15 gr bloem
15 gr boter
Snuf kerrie
Bereiding

Verwarm de oven op 200 graden. Bereid de puree volgens het recept of verpakking, roer een snuf kerrie door de puree.
Verwijder eventueel vieze of kapotte bladeren van de prei. Snijd het bovenste donkergroene gedeelte van de prei, hier kun je bijvoorbeeld nog een lekkere soep mee maken. Snijd de stengels in 2 stukken en was ze onder de koude kraan.
Breng een pan met een klein laagje water aan de kook en stoof de lichte stukken prei ca. 8 minuten. Laat ze daarna goed en voorzichtig uitlekken.
preirolletjes_01.jpgpreirolletjes_02.jpgpreirolletjes_03.jpg
Smelt de boter in een steelpannetje. Voeg de bloem toe en roer door elkaar en laat de roux 2 minuten bakken. Giet dan beetje bij beetje de melk erbij en blijf ondertussen roeren met een garde tot een gladde saus. Breng de saus op smaak met peper en zout. Laat ongeveer de helft van de geraspte kaas smelten in de saus.
Vet een ovenschaal in verdeel hier de aardappelpuree in. Wikkel de preirolletjes in een plakje ham. Leg ze op de puree. Schep hier met een sauslepel wat van de kaassaus op en verdeel de rest van de kaas er over. Zet de ovenschotel met preirolletjes nog 20 minuten in de oven.
preirolletjes_04.jpgpreirolletjes_05.jpgpreirolletjes_06.jpg
Garneer de ovenschotel eventueel nog met wat peterselie.
Tip: liever vega? Vervang de ham door vegetarische plakken ham of laat deze achterwege en voeg een handje gezouten cachewnoten toe.
Ovenschotel preirolletjes



&
Pannenkoeken spaghetti
Pannenkoeken spaghetti
 HOOFDGERECHT  30 MIN MINUTEN  2 BORDEN  *
Is het een bord pasta? Zijn het pannenkoeken? Het zijn beide! Serveer je pannenkoeken eens op deze manier en kinderen zullen er extra van smullen!

Ingrediënten

KOOKSTAND

2 borden

150 gr bloem
2 eieren
250 ml melk
snufje zout
boter om te bakken
vers fruit
Chocoladesaus of stroop
kokosrasp
Bereiding

Doe de bloem in een kom en voeg een snufje zout hier aan toe. Maak een kuiltje in het midden en kluts de eieren er in. Voeg ongeveer ¼ van de melk er bij en mix dan tot een gladde massa. Voeg dan beetje bij beetje de rest van de melk toe en mix tot een egaal beslag. Verhit een beetje boter in een pan.
Voeg met een soeplepel een schep beslag in de (pannenkoeken)pan en laat uitvloeien. Als de bovenzijde droog is, of te wel gestold is, en de onderkant een mooi kleurtje heeft kun je hem omdraaien met een spatel of met een deksel van een pan.
pannenkoek_spaghetti_01.jpgpannenkoek_spaghetti_02.jpgpannenkoek_spaghetti_03.jpg
Bak dan ook de andere kant van de pannenkoek nog mooi bruin. Leg op een bord en houd de pannenkoeken warm onder een bord en bak ook de rest. In totaal bak je ca. 4 grote pannenkoeken met dit recept.
Rol de pannenkoeken op en snijd met een mes in dunne plakjes. Meng de slierten met een vork door elkaar. Garneer de pannenkoeken spaghetti met vers fruit naar keuze, chocoladesaus of stroop en eventueel kokosrasp.
Tip: snijd voor de hele kleine kinderen de slierten in kleinere stukjes zodat ze deze pannenkoeken spaghetti makkelijker en veiliger kunnen eten.


&
Boterkoek met appel
Boterkoek met appel
 BAKRECEPT  30 MIN + 30 MIN OVENTIJD  10 PERSONEN  **
Geef de Oud-Hollandse boterkoek een heerlijke en leuke twist van appel en een vleugje kaneel, echt een plaatje om te serveren en makkelijk om te maken

Ingrediënten

KOOKSTAND

10 personen

250 gr bloem
1 ei
1 snufje zout
180 gr boter (+ om in te vetten)
180 gr suiker
2 appels
snuf kaneel
Topping:
1 blaadje gelatine
50 ml appelsap
1 eetlepel suiker
2 eetlepels amandelschaafsel
Benodigdheden
bakvorm van ca. 22 cm
Bereiding

Verwarm de oven op 180 graden. Mix de boter met de suiker en snufje zout romig. Voeg 1 ei toe en mix er goed doorheen. Voeg dan ook beetje bij beetje de bloem en kaneel toe en mix tot een deeg.
Als het deeg nog erg plakkerig is voeg je nog een beetje extra bloem toe, als het deeg te droog is een paar druppels water. Vet de bakvorm goed in en verdeel het deeg er over. Strijk glad een vochtige spatel of een lepel.
boterkoek_appel_01.jpgboterkoek_appel_02.jpgboterkoek_appel_03.jpg
Snijd de appels in partjes en snijd in dunne plakjes. Steek ze lichtjes dakpansgewijs in de boterkoek. Begin van buiten naar binnen. Bestrijk de appel met een beetje gesmolten boter en bak de boterkoek in ca. 30 minuten gaar. Haal hem uit de oven en laat afkoelen.
boterkoek_appel_04.jpgboterkoek_appel_05.jpgboterkoek_appel_06.jpg
Week het blaadje gelatine 5 minuten in koud water. Verwarm het appelsap in een pannetje met de eetlepel suiker. Los het uitgeknepen blaadje gelatine hierin op en laat het mengsel een beetje afkoelen. Bestrijk dan de boterkoek aan de bovenzijde royaal met de gelei van appelsap met behulp van een bakkwastje. Rooster het amandelschaafsel lichtjes in een droge pan. Bestrooi de boterkoek hier mee en laat de gelei dan verder opstijven.
Tip: bewaar de boterkoek met appel maximaal 3 a 4 dagen (buiten de koelkast).
Boterkoek met appel en kaneel



&
Stroopwafelcake
Stroopwafelcake
 BAKRECEPT  30 MIN + 1 UUR OVENTIJD  10 PERSONEN  **
Heerlijke zoete cake met stukjes stroopwafel en een topping van een simpele karamel saus van fudge en stukjes stroopwafels

Ingrediënten

KOOKSTAND

10 personen

240 gr suiker
240 gr boter (+ om in te vetten)
280 gr zelfrijzend bakmeel
1 zakje vanille suiker
1 Snuf zout
4 grote eieren
6 stroopwafels
1 snuf kaneel
75 gr fudge
Benodigdheden
Cakevorm
Bakpapier
mixer
Bereiding

Verwarm de oven op 175 graden. Vet een bakvorm goed in en leg eventueel een velletje bakpapier op de bodem, hierdoor gaat hij er makkelijker uit.
Mix de suiker met de vanillesuiker en boter romig. Mix een voor een de eieren erdoor. Zeef het zelfrijzend bakmeel met een snufje zout en kaneel erbij. Spatel of mix nog een keer goed door. Snijd of breek 5 stroopwafels in stukjes en spatel door het cakebeslag.
stroopwafelcake_01.jpgstroopwafelcake_02.jpgstroopwafelcake_03.jpg
Doe het cakebeslag in de bakvorm. Zet de cakevorm ca. 60 minuten in de oven tot hij mooi gerezen en gaar is. Controleer met een prikker of de cake er droog en schoon uit komt en laat afkoelen.
stroopwafelcake_04.jpgstroopwafelcake_05.jpgstroopwafelcake_06.jpg
Smelt de fudge au bain-marie, het duurt ca. 10 minuten tot dit is veranderd in een karamelsaus. Verdeel de saus over de cake. Snijd of breek de laatste stroopwafel in kleine stukjes en verdeel over de karamelsaus.
Tip: bewaar de cake afgedekt maximaal 4 dagen.
Stroopwafelcake


&
Preischotel met zalm
Preischotel met zalm
 HOOFDGERECHT  20 MIN + 30 MIN OVENTIJD  4 PERSONEN  **
Heerlijke ovenschotel van laagjes aardappel, prei en zalm in een romige saus gegratineerd met kaas

Ingrediënten

KOOKSTAND

4 personen

500 gr prei (in ringetjes)
250 gr creme fraiche
3 eieren
2 theelepels mosterd
800 gr aardappelschijfjes
400 gr zalmfilet
2 eetlepels olijfolie
snuf peper en zout
2 theelepels peterselie
1 handje geraspte kaas
Bereiding

Verwarm de oven op 180 graden. Kook de aardappelschijfjes in een grote pan water 5 minuutjes voor en giet daarna af. Bak de prei in een pan met een eetlepel olijfolie 5 min kort totdat hij iets zachter begint te worden.
preischotel_zalm_01.jpgpreischotel_zalm_02.jpgpreischotel_zalm_03.jpg
Klop in een kom de crème fraiche, eieren, mosterd, peper, zout en peterselie door elkaar. Snijd de zalm horizontaal een of twee keer doormidden zodat je dunne plakken krijgt.
Verdeel de helft van de aardappelschijfjes over de bodem van een met olie ingevette ovenschaal. Bestrooi met een klein beetje peper en zout. Leg de zalm hierover. Schep hier de gebakken prei over. Giet hier de helft van het eimengsel over. Dek af met aardappelschijfjes en giet hier de rest van het eimengsel over. Bestrooi met wat kaas.
preischotel_zalm_04.jpgpreischotel_zalm_05.jpgpreischotel_zalm_06.jpg
Zet de preischotel met zalm ca. 30 minuten in de oven tot de kaas mooi gesmolten is en de aardappeltjes gaar zijn.
Preischotel met zalm


&
Koolhydraatarme stamppot met andijvie
Koolhydraatarme stamppot met andijvie
 HOOFDGERECHT  40 MIN  2 PERSONEN  **
Een heerlijke koolhydraatarme andijviestamppot, gemaakt met bloemkool in plaats van aardappelen. Lekker met vegetarische gehaktballetjes en champignons

Ingrediënten

KOOKSTAND

2 personen

1 bloemkool (600 gr)
200 gr andijvie
250 gr champignons
1 ui
2 teentjes knoflook
210 gr Gehaktballetjes: (vegetarisch)
2 eetlepels tomatenpuree
Paar takjes tijm
250 ml groentebouillon
1 Klontje boter
1 Scheut melk
Bereiding

Snijd de bloemkool in roosjes. Doe deze in een pan en kook in circa 20 minuten gaar. Snijd ondertussen de champignons in vieren, de ui in halveringen en de knoflook fijn. Verhit een pan op het vuur met wat boter en bak hierin de (vegetarische) gehaktballetjes goudbruin. Verwijder deze uit de pan en zet opzij.
KH-arme-stamppot_1.jpgKH-arme-stamppot_2.jpgKH-arme-stamppot_3.jpg
Voeg nog wat extra boter toe aan de pan en bak in diezelfde pan de knoflook, ui en tijm. Voeg vervolgens de champignons toe en bak deze mee. Doe daarna de tomatenpuree erbij, bak dit circa 1 minuut aan en doe daarna de bouillon erbij. Laat circa 10 minuten zachtjes koken. Roer ondertussen door. Voeg op het einde de gehaktballetjes terug toe aan de pan en roer dit door. Verwijder de takjes tijm uit de saus.
KH-arme-stamppot_4.jpgKH-arme-stamppot_5.jpgKH-arme-stamppot_6.jpg
Giet de bloemkool af en stamp fijn met een stamper. Voeg een klontje boter en een scheut melk toe om hem smeuïg te krijgen. Doe vervolgens beetje bij beetje de andijvie erbij zodat deze slinkt. Breng op smaak met peper en zout. Serveer de koolhydraatarme stamppot met de gehaktballetjes in saus.
Tip: ik heb de vegetarische gehaktballetjes van Garden Gourmet gebruikt. Deze bevatten maar 2 gram koolhydraten per 100 gram. Andere vegetarische gehaktballen bevatten meer koolhydraten.
koolhydraatarme stamppot



&
Wraprolletjes met zalm
Wraprolletjes met zalm
 LUNCH  25 MIN + OPSTIJVEN  24 STUKS  *
Heerlijk en makkelijk hapje van tortilla wrap rolletjes met zalm, kruidenroomkaas en sla, lekker bij de borrel of high tea

Ingrediënten

KOOKSTAND

24 stuks

4 middelgrote wraps (of 2 grote)
200 gr gerookte zalm
100 gr sla
125 gr Kruidenroomkaas
Verse bieslook
2 eetlepels pijnboompitten (geroosterd)
Bereiding

Besmeer de wraps met de roomkaas. Verdeel wat sla er over, leg de plakken zalm erop en bestrooi met wat geroosterde pijnboompitten en fijngehakte bieslook. Rol de wraps op en ‘plak’ vast met een beetje roomkaas.
Wikkel in aluminiumfolie en laat minimaal een uur opstijven in de koelkast (een hele nacht kan ook). Snijd de opgerolde wrap in plakken en rijg de wraprolletjes eventueel aan een prikker.
Wraprolletjes met zalm


&
Zuurkoolquiche
Zuurkoolquiche
 HOOFDGERECHT  25 MIN + 45 MIN OVENTIJD  3 PERSONEN  *
Wil je eens iets anders op tafel zetten met zuurkool, maak dan deze heerlijke hartige taart met zuurkool, rookworst en een vleugje kerrie

Ingrediënten

KOOKSTAND

3 personen

6 vellen hartig taartdeeg
2 theelepels mosterd
4 eieren
250 gr zuurkool ((uit pot of zak))
200 ml kookroom
1 eetlepel paneermeel
1 appel
Snuf kerrie
snuf peper en zout
peterselie
200 gr rookworst (vega)
handje geraspte kaas
boter om in te vetten
Quichevorm of springvorm ca. 24 cm
Benodigdheden
Quichevorm of springvorm ((ca. 24 cm))
Bereiding

Verwarm de oven op 190 graden. Laat de velletjes deeg ontdooien. Vet de vorm in en bekleed met het deeg. Verdeel een beetje paneermeel over de bodem.
zuurkoolquiche_01.jpgzuurkoolquiche_02.jpgzuurkoolquiche_03.jpg
Laat de zuurkool goed uitlekken. Doe de eieren in een kom en roer samen met de room en mosterd door elkaar. Voeg de zuurkool toe. Breng op smaak met een snuf peper, zout, kerrie en peterselie. Snijd de appel zonder schil en de rookworst in blokjes en schep door het zuurkool mengsel.
zuurkoolquiche_04.jpgzuurkoolquiche_05.jpgzuurkoolquiche_06.jpg
Verdeel het zuurkool mengsel over de beklede vorm. Bestrooi met een beetje kaas en zet ca. 45 minuten in de oven. Controleer altijd even of de zuurkoolquiche goed gaar is. Bestrooi met wat peterselie.
Zuurkoolquiche



&
Gezonde ontbijtkoek
Gezonde ontbijtkoek
 ONTBIJT  30 MIN + 30 MIN OVENTIJD  10 PLAKKEN  **
Een gezondere en minstens net zo lekkere versie van de welbekende ontbijtkoek. Heerlijk bij het ontbijt of voor tussendoor

Ingrediënten

KOOKSTAND

10 plakken

250 gr volkoren tarwemeel
200 ml melk (halfvolle of plantaardige)
2 eieren
120 gr dadels
2 eetlepels 100% appelstroop
1 eetlepel speculaaskruiden
1 theelepel kaneel
2 theelepel bakpoeder
1 theelepel vanille extract
1 eetlepel amandelschaafsel
Snuf zout
Bereiding

Verwarm de oven voor op 180 graden. Doe de dadels in een schaaltje (ontpit deze indien nodig) en week deze een aantal minuten in heet water. Meng in een grote kom het volkorenmeel met het bakpoeder, de kaneel, speculaaskruiden en een snuf zout.
Gezondere-ontbijtkoek_01.jpgGezondere-ontbijtkoek_02.jpgGezondere-ontbijtkoek_03.jpg
Giet het water van de dadels af en doe deze in een keukenmachine of blender, samen met de melk, eieren, appelstroop en vanille extract. Meng dit goed zodat alles goed geblend is. Voeg het natte mengsel toe aan de kom met meel en roer dit met een garde tot een beslag.
Gezondere-ontbijtkoek_04.jpgGezondere-ontbijtkoek_05.jpgGezondere-ontbijtkoek_06.jpg
Leg een bakpapier in een bakvorm en giet hier het beslag in. Verdeel het amandelschaafsel over de ontbijtkoek en zet voor circa 30 minuten in de oven. Controleer met een satéprikker of hij gaar is.
Gezonde ontbijtkoek 


&
Wortelstamppot
Wortelstamppot
 HOOFDGERECHT  25 MIN  2 À 3 PERSONEN  *
Maak zelf deze heerlijke winterse stamppot van aardappels en wortel met een snufje kerrie.

Ingrediënten

KOOKSTAND

2 personen

500 gr kruimige aardappels (geschild)
500 gr wortels (geschrapt)
100 ml melk
Klont boter
Snuf kerrie
snuf nootmuskaat
snuf peper en zout
Vegaballetjes of vlees voor er bij
peterselie om te garneren
Benodigheden
Stamper
Bereiding

Snijd de aardappels indien nodig in grove gelijke stukken en de wortels ook. Breng een pan water aan de kook met een snufje zout. Voeg de aardappels en wortels toe en kook ze ca. 15 minuten. Controleer of ze gaar zijn.
wortel_stampoot_01.jpgwortel_stampoot_02.jpgwortel_stampoot_03.jpg
Giet de aardappels en wortels af en doe terug in de pan. Stamp ze fijn en voeg de melk, boter, kerrie, peper, zout en nootmuskaat toe. Je kunt de wortelstamppot heel fijn maken of grof laten, net wat je lekker vindt. Bak de vegaballetjes of het vlees en serveer bij de wortelstamppot. Garneer met wat peterselie.
Stamppot van wortel 




&
Appelbeignets met bladerdeeg uit de oven
Appelbeignets met bladerdeeg uit de oven
 BAKRECEPT  20 MIN + 25 MIN OVENTIJD  5 STUKS  **
Heerlijke appelbeignets in een krokant bladerdeeg jasje, makkelijk uit de oven gemaakt

Ingrediënten

KOOKSTAND

5 stuks

1 grote appel
10 vellen roomboter bladerdeeg
2 eetlepels poedersuiker
2 eetlepels bloem
snuf kaneel
50 gr amandelspijs
1 ei
1 eetlepel kristalsuiker
Benodigdheden
bakplaat (met bakpapier)
taartvormpje of kommetje (ca. 10 tot 12doorsnede)
Bereiding

Verwarm de oven op 180 graden. Laat de plakken bladerdeeg ontdooien. Verwijder met de appelboor het klokhuis van de appel. Schil de appel en snijd deze in plakken van ca 0,5 tot 1 cm dik.
Meng de bloem met de poedersuiker en kaneel. Haal de appelringen hierdoor tot ze geheel bedekt zijn. Dit laagje neemt gedeeltelijk het vocht op tijdens het bakken. Maak 5 kleine balletjes van de amandelspijs, deze moet zo in het midden van de appel.
appelbeignets_oven_01.jpgappelbeignets_oven_02.jpgappelbeignets_oven_03.jpg
Leg een plak bebloemde appel op een vel bladerdeeg, druk de amandelspijs in het midden van de appel en maak het rondom de appel een beetje vochtig met water. Dek de appel af met een ander vel bladerdeeg en druk deze zachtjes rondom de appel aan. Druk met een taartvormpje rondom de appel en verwijder het overtollige bladerdeeg. Tip: als de appelbeignet aan het taartvormpje blijft plakken kun je deze bestuiven met wat bloem. Je kunt ook de vormen los uit het bladerdeeg drukken en deze vervolgens met appel er tussen op elkaar drukken.
appelbeignets_oven_04.jpgappelbeignets_oven_05.jpgappelbeignets_oven_06.jpg
Leg de appelbeignets op de beklede bakplaat. Klop het eitje los en bestrijk de bovenzijde hiermee. Bestrooi met de kristalsuiker en zet ongeveer 25 min in de oven. Laat ze afkoelen of serveer nog iets warm.
Tip: het overgebleven bladerdeeg kun je met het ei en wat suiker en kaneel bestrijken en bestrooien en meebakken. Of maak er kleine gevulde bladerdeegsterren van: https://www.leukerecepten.nl/recepten/gevulde-bladerdeeg-sterren/
Bewaar de appelbeignets met bladerdeeg in een gesloten trommel maximaal 3 dagen, warm ze voor het serveren kort op in de oven.
Appelbeignets met bladerdeeg uit de oven




&
Kerststol
Kerststol
 ONTBIJT  25 MIN + 35 MIN OVENTIJD + 1 UUR RIJZEN  10 PLAKKEN  **
Makkelijk recept voor zelfgemaakt kerstbrood met amandelspijs, ook wel kerststol genoemd, om je kerstontbijt of kerstbrunch compleet te maken

Ingrediënten

KOOKSTAND

10 plakken

275 gr bloem
40 gr suiker
60 gr roomboter
0.5 zakje instant gist a 7 gr
1 groot ei
130 ml lauwwarme melk
snuf kaneel
Snuf zout
150 gr rozijnen en/of cranberry's
50 gr garneeramandelen
rasp van 1 sinaasappel
150 gr amandelspijs
Poedersuiker om te bestrooien
Benodigdheden
Mixer met deeghaken
Bereiding


 Laat de rozijnen en /of cranberry’s 10 minuten wellen in water. Meng de melk met de gist. Meng de bloem met het gist mengsel, suiker, kaneel, zout en de helft van het losgeklopte ei en de helft van het sinaasappelrasp met een mixer met deeghaken. Mix daarna 40 gram roomboter in blokjes er door.

kerststol_01.jpgkerststol_02.jpgkerststol_03.jpg

 Hak de amandelen grof. Kneed daarna de goed uitgelekte rozijnen en/of cranberry's door het deeg samen met de amandelen en zorg ervoor dat ze goed verdeeld zijn in het deeg. Laat 30 min afgedekt staan en laat het deeg rijzen op een warme plek (25 - 30 graden).

kerststol_04.jpgkerststol_05.jpgkerststol_06.jpg

 Verwarm ondertussen de oven op 170 graden. Meng de amandelspijs met ¼ van een losgeklopt ei en de andere helft van de sinaasappelrasp en kneed tot een rol. Bestuif een werkvlak met wat bloem en rol het deeg met een roller, niet al te dun, tot een ovaal uit.

kerststol_07.jpgkerststol_08.jpgkerststol_09.jpg

 Leg de rol spijs op een helft en klap het deeg dubbel. Druk het deeg goed op elkaar en vorm het deeg eventueel nog een beetje in de vorm van een kerststol. Leg de stol op een beklede bakplaat en dek af en laat nogmaals 30 minuten rijzen.

kerststol_10.jpgkerststol_11.jpgkerststol_12.jpg

 Bestrijk de stol met de overgebleven ¼ deel van het ei. Bak de stol 35 minuten in het midden van de oven goudbruin. Smelt 20 gr roomboter en bestrijk de stol hiermee, wacht totdat de boter er in is getrokken en bestrooi daarna met poedersuiker.


 Tip: bewaar de stol afgesloten of ingewikkeld maximaal 5 dagen.


&
Appelmoes
Appelmoes
 BIJGERECHT  20 MIN  1 POT  *
Met dit recept maak je zelf heerlijke appelmoes, en je vindt er tips welke appels je kunt het beste gebruiken en hoe je appelmoes bewaard

Ingrediënten

KOOKSTAND

1 pot

3 grote appels (goudrenetten)
0.5 citroen
50 ml water
1 theelepel kaneel
2 eetlepels suiker (optioneel)
Bereiding


 Schil de appels, verwijder het klokhuis en snijd in blokjes. Doe de appelblokjes in een pan en verwarm deze. Voeg het water, sap van de citroen en kaneel toe en roer door elkaar, mocht je de appelmoes graag wat zoeter hebben dan kun je ook suiker toevoegen. Doe de deksel op de pan en laat 10 minuutjes zachtjes koken.


 Roer een paar keer goed door zodat het een moes wordt. Grote stukken kun je met een stamper of vork pureren. Doe de appelmoes in een pot en laat verder afkoelen.


 Hoe lang kun je appelmoes bewaren? In een schone pot en goed afgedicht maximaal 1 week in de koelkast. Je kunt ook appelmoes invriezen, maximaal 3 maanden.


 Welke appels kun je gebruiken? Goudreinetten zijn niet heel het jaar verkrijgbaar, je kunt daarom ook elstar of jonagold gebruiken.


 Bekijk hier de stap voor stap video.




&
Garnalencocktail
Garnalencocktail
 VOORGERECHT  20 MIN  4 PERSONEN  *
Frisse garnalencocktail in een glaasje met een makkelijke zelfgemaakte dressing en partjes sinaasappel

Ingrediënten

KOOKSTAND

4 personen

50 gr veldsla of romaine
200 gr kleine garnalen of Hollandse garnalen
4 eetlepels mayonaise
125 ml creme fraiche
snuf paprikapoeder
snuf peper en zout
1 citroen
1 sinaasappel
Benodigdheden
4 glaasjes
Bereiding


 Klop de crème fraiche los met de mayonaise. Pers een halve citroen uit en voeg dit sap toe aan het crème fraiche mengsel. Breng de dressing op smaak met paprikapoeder, peper en zout.

garnalencocktail_01.jpggarnalencocktail_02.jpggarnalencocktail_03.jpg

 Rasp de sinaasappel met een fijne rasp. Snijd daarna de schil van de sinaasappel. Snijd met een scherp mes de partjes uit de sinaasappel. Doe wat sla in de glaasjes, verdeel hier de garnalen en stukjes sinaasappel over. Schep wat saus er over en garneer met wat sinaasappelrasp en een partje citroen.

garnalencocktail_04.jpggarnalencocktail_05.jpggarnalencocktail_06.jpg

 Tips: bewaar de garnalencocktails maximaal 3 uur in de koelkast. Daarna verlept de sla. Je kunt wel al het sausje een dag van tevoren maken.


  Vervang de sinaasappel ook eens door mineola of mandarijntjes.

Garnalen-cocktail


&
Gevulde eieren
Gevulde eieren
 HAPJES EN SNACKS  25 MIN  8 STUKS  *
De klassieker op elk feestje of tijdens pasen: gevulde eieren met kerrie en bieslook. Super makkelijk om zelf te maken met dit recept

Ingrediënten

KOOKSTAND

8 stuks

4 eieren
1 eetlepel mayonaise
1 eetlepel yoghurt
1 theelepel mosterd
Snufje paprika poeder
Snufje kerriepoeder
Verse bieslook
Bereiding


 Kook de eieren in ca 10 minuten hard. Spel ze af onder koud water zodat ze schrikken. Pel de eieren en snijd ze doormidden. Haal het eigeel met een vorkje of mesje er uit en doe dit in een kommetje. Prak dit met een vork zo fijn mogelijk.

gevulde_eieren_01.jpggevulde_eieren_03.jpggevulde_eieren_04.jpg

 Voeg de mayonaise, yoghurt, mosterd, paprikapoeder en kerriepoeder toe en meng goed door elkaar. Doe het mensgel in een spuitzak en maak mooie toefjes in de eiwitten. Bestrooi met wat bieslook.




&
Kruidnoten crumble
Kruidnoten crumble
 BAKRECEPT  25 MIN + 25 MIN OVENTIJD  2 STUKS  **
Heerlijk toetje of gebak voor rond Sinterklaas van appel en stoofpeer onder een krokant laagje van speculaas en kruidnoten crumble

Ingrediënten

KOOKSTAND

2 stuks

75 gr kruidnoten
50 gr bloem
Snuf zout
50 gr boter om in te vetten
2 eetlepels suiker
2 theelepels speculaaskruiden
2 eetlepels geschaafde amandel
1 grote appel
200 gr gekookte stoofperen
Slagroom voor erbij
Benodigdheden
2 ovenschaaltjes
mixer
Bereiding


 Verwarm de oven op 200 graden. Hak de kruidnoten fijn of doe ze in een zak en sla fijn, er mogen nog best wat grove stukjes tussen zitten. Mix de boter romig en voeg de suiker toe en mix er goed doorheen. Voeg de bloem, zout, speculaaskruiden en stukjes kruidnoten toe. Mix of schep er doorheen. Meng het tot een kruimelig deeg en schep ook de amandel er door. Zet het deeg zolang in de koelkast.

kruidnoten_crumble_01.jpgkruidnoten_crumble_02.jpgkruidnoten_crumble_03.jpg

 Snijd de appel en stoofpeertjes in stukjes. Vet de ovenschaaltjes in en vul met de stukjes appel en peer. Verdeel het kruimeldeeg er losjes over. Bak de kruidnotencrumble ca. 20 tot 25 minuten in de oven. Serveer nog iets warm of geheel afgekoeld. Lekker met slagroom.

kruidnoten_crumble_04.jpgkruidnoten_crumble_05.jpgkruidnoten_crumble_06.jpg

 Tip: je kunt ook de kruidnoten vervangen door speculaasjes. Ik heb gekozen voor een mix van appel en stoofpeer voor de vulling maar je kunt voor 1 van de 2 kiezen of voor 'gewone' peer.

kruidnoten-crumble



&
Kipragout
Kipragout
 VOORGERECHT  25 MIN  4 STUKS  **
Heerlijke snelle romige kipragout, die tevens ook heel makkelijk vegetarisch te maken is, in pasteibakjes

Ingrediënten

KOOKSTAND

4 stuks

2 sjalotten
160 gr kip (vega)
250 gr champignons (in plakjes)
40 gr boter
40 gr bloem
300 ml kippenbouillon of groentebouillon
100 ml kookroom
4 pasteibakjes
Paar takjes verse peterselie
Bereiding


 Kook bij het gebruik van rauwe kip de kip ca. 15 minuten in een pannetje met water en trek daarna met een vork uit elkaar. Vegetarische kip stukjes kun je kort meebakken met de champignons. Bak de pasteibakjes af in de oven.

kipragout_01-1.jpgkipragout_02-1.jpgkipragout_03-1.jpg

 Bak de plakjes champignons in een koekenpan met 1 eetlepel boter. Snipper de sjalotjes heel fijn en fruit deze glazig in een ander pannetje met de rest van de boter. Roer de bloem erdoor en bak de roux 2 minuutjes. Giet de bouillon er beetje bij beetje bij en roer met een garde tot een gladde saus. Voeg de kookroom toe en meng er door. Laat de ragout nog iets indikken.


  Schep dan de stukjes kip, wat gehakte peterselie en gebakken champignons toe en warm nog een minuutje goed door. Serveer de kipragout in of naast de pasteibakjes en garneer met wat peterselie.

kipragout



&
Sinterklaas muffins met kruidnoten
Sinterklaas muffins met kruidnoten
 BAKRECEPT  20 MIN + 25 MIN OVENTIJD  12 STUKS  **
Kom helemaal in de sinterklaas stemming met dit recept voor muffins met stukjes kruidnoten en amandel

Ingrediënten

KOOKSTAND

12 stuks

225 gr zelfrijzend bakmeel
1 theelepel bakpoeder
250 ml slagroom
2 eieren
100 gr suiker
2 theelepel Speculaas kruiden
1 theelepel kaneel
125 gr kruidnoten
1 eetlepel geschaafde amandelen
muffin bakvorm
Muffinpapiertjes
Bereiding


 Verwarm de oven op 190 graden. Doe de slagroom in een kom en voeg de suiker toe. Klop met een garde (of kort met de mixer) door elkaar. Kluts de eieren erbij en mix er ook door samen met de speculaaskruiden en kaneel. Zeef het bakmeel en bakpoeder bij het natte mengsel en spatel er kort door.

sinterklaas_muffins_01.jpgsinterklaas_muffins_02.jpgsinterklaas_muffins_03.jpg

  Hak de kruidnoten fijn of doe ze in een afgesloten zak en sla fijn, laat er ook nog wat grovere stukjes tussen. Schep ca. 75 gr van de stukjes kruidnoten door het beslag. Doe de muffinpapiertjes in de bakvorm en vul ze tot net onder de rand met het beslag. Verdeel de rest van de kruidnoten erover samen met de geschaafde amandelen.

sinterklaas_muffins_04.jpgsinterklaas_muffins_05.jpgsinterklaas_muffins_06.jpg

 Bak de Sinterklaas muffins ca. 25 minuten in de oven. Laat afkoelen en bewaar maximaal 3 dagen afgedekt.


  Tip: voeg ook eens wat stukjes chocolade toe aan het beslag.

sinterklaas-muffins


&
Gourmetrecept: aubergine met brie
Gourmetrecept: aubergine met brie
 BIJGERECHT  10 MIN  10 STUKS  *
Lekker vegetarisch recept van aubergine met brie en honing uit een gourmetpannetje

Ingrediënten

KOOKSTAND

10 stuks

1 aubergine
200 gr brie
honing
2 eetlepels walnoten
snuf peper en zout
olie om te bakken
Bereiding


 Snijd de aubergine in plakken van ca. 3 mm dik. Bestrooi ze licht met peper en zout. Snijd de brie in stukjes en leg een stukje brie op de plakken aubergine. Druppel er wat honing over en kruimel wat walnoten er over.

aubergine_gourmetpannetje_01.jpgaubergine_gourmetpannetje_02.jpgaubergine_gourmetpannetje_03.jpg

 Vet de gourmetpannetjes in met een beetje olie. Bak de aubergine met brie een paar minuutjes in een gourmetstel tot de aubergine gaar is en de brie iets smelt.

Gourmetrecept: aubergine met brie 



&
Speculaas tiramisu met mandarijn
Speculaas tiramisu met mandarijn
 NAGERECHT  30 MIN  4 PERSONEN  *
Leuk als sinterklaasrecept of feestelijk dessert: tiramisu met laagjes room en speculaas met frisse partjes mandarijn

Ingrediënten

KOOKSTAND

4 personen

3 mandarijnen of 1 blikje mandarijntjes
250 gr mascarpone
250 ml slagroom
1 zakje vanillesuiker
1 kop koffie (afgekoeld)
0.5 theelepel Speculaas kruiden
12 speculaasjes
Cacao om te garneren
Optioneel: Amaretto
Benodigdheden
mixer
4 glaasjes
Bereiding


 Mix de slagroom met de vanillesuiker lobbig. Mix dan de mascarpone er doorheen samen met de speculaaskruiden. Snijd de partjes mandarijn doormidden. Breek de speculaasjes in grove stukken. Meng eventueel een scheutje amaretto door de koffie.


 Verdeel een beetje van het roommengsel over de bodem van de glaasjes. Dip de speculaasjes in de koffie. Verdeel over het roommengsel. Leg wat partjes mandarijn hierop. Maak nog een laag van room, speculaas en mandarijn en sluit af met wat room. Bestrooi de bovenzijde met een beetje cacao en garneer met wat mandarijn. Serveer direct of laat nog wat opstijven in de koelkast.

speculaas_tiramisu_01.jpgspeculaas_tiramisu_02.jpgspeculaas_tiramisu_03.jpg

 Tip: bewaar de speculaas tiramisu maximaal 3 dagen in de koelkast. Je kunt ook een vierkante schaal gebruiken om deze tiramisu in te maken i.p.v. glaasjes. Vervang de koffie door chocolademelk voor een kidsproof variant.

 Speculaas tiramisu met mandarijn



&
Zuurkoolschotel met ananas
Zuurkoolschotel met ananas
 HOOFDGERECHT  25 MIN + 20 MIN OVENTIJD  2 À 3 PERSONEN  *
Lekkere ovenschotel van prei en gehakt onder een laagje aardappelpuree en zuurkool met ananas en gegratineerd in de oven

Ingrediënten

KOOKSTAND

2 personen

450 gr aardappelpuree
125 gr creme fraiche
250 gr zuurkool
handje geraspte kaas
300 gr ananas
200 gr prei (in ringetjes)
200 gehakt (vega)
Snuf kerriepoeder
snuf peper en zout
1 eetlepel olie
Benodigdheden
Middelgrote ovenschaal
Bereiding


 Bereid de aardappelpuree volgens dit recept of gebruik kant en klaar puree. Roer hier de creme fraiche en zuurkool doorheen.

zuurkoolovenschotel_ananas_01.jpgzuurkoolovenschotel_ananas_02.jpgzuurkoolovenschotel_ananas_03.jpg

 Verwarm de oven op 180 graden. Verhit de olie in een pan en bak de prei 2 minuutjes. Voeg het (vega)gehakt toe en bak even mee. Breng op smaak met een snuf kerrie, peper en zout.

zuurkoolovenschotel_ananas_04.jpgzuurkoolovenschotel_ananas_05.jpgzuurkoolovenschotel_ananas_06.jpg

 Verdeel het gehaktmengsel over de bodem van een ingevette ovenschaal. Snijd de ananas in stukjes en verdeel de helft hierover. Dek af met een laag zuurkool puree. Druk hier de rest van de ananas in en bestrooi met kaas. Bak de ovenschotel ca. 20 minuten in de oven tot de kaas mooi gesmolten is.

Zuurkoolschotel met ananas

&
Vegetarische groentesoep
Vegetarische groentesoep
 VOORGERECHT  25 MIN  4 PERSONEN  **
Deze goed gevulde groentesoep bevat extra veel groenten en geen vlees, daar knap je van op!

Ingrediënten

KOOKSTAND

4 personen

1 liter water
1 blokje groentebouillon
200 gr prei (fijngesneden)
150 wortel
1 rode paprika
1 grote ui
50 gr vermicelli
snuf peper en zout
1 blaadje laurier
Paar takjes selderij
Boter of margarine om te bakken
Bereiding


 Hak de ui fijn. Verhit een soeppan en verhit hierin een beetje boter of margarine. Fruit de ui een paar minuutjes. Snijd de wortels in dunne plakjes of als je grote wortels hebt in blokjes. Snijd ook de paprika in stukjes. Voeg de wortel en paprika toe aan de ui en bak een paar minuten mee.

vega_groentesoep_01.jpgvega_groentesoep_02.jpgvega_groentesoep_03.jpg

 Voeg dan ook de gesneden prei toe en roerbak een minuutje mee. Giet dan het water erbij en kruimel de bouillon blokje(s) er bij. Zelf gebruik ik meestal 1 blokje op 1 liter i.p.v. een halve liter en voeg ik eventueel zelf nog een beetje peper en zout toe op het laatst. Anders vind ik de soep vaak iets te zout maar dat is een persoonlijke smaak. Voeg het laurierblaadje toe en wat grof gehakte selderij.


 Breng de groentesoep aan de kook en voeg na 10 minuten de vermicelli toe en kook nog eens 5 minuten door. Breng eventueel nog op smaak met een beetje extra peper en zout. Verwijder het laurierblaadje en serveer de soep bijvoorbeeld met wat brood.

vega groentesoep www.leukerecepten.nl


&
Gezonde appeltaart
Gezonde appeltaart
 BAKRECEPT  45 MIN + 60 MIN OVENTIJD  10-12 PERSONEN  **
Deze gezondere versie op de bekende appeltaart gemaakt met o.a. volkorenmeel en zonder geraffineerde suiker smaakt heerlijk en is bovendien een stuk verantwoorder

Ingrediënten

KOOKSTAND

10 personen

340 gr volkoren meel (spelt)
50 gr amandelmeel
1 ei
150 gr appelmoes (0% suiker toegevoegd)
40 gr halvarine uit een kuipje (+ extra om in te vetten)
2 eetlepels agavesiroop
1 eetlepel bakpoeder
1 theelepel vanille aroma
Snuf zout
Voor de vulling
5 middelgrote appels ((ca. 1,5 kilo))
75 gr rozijnen
40 gr appelmoes
2 eetlepels agavesiroop
1 eetlepel citroensap
2 theelepels kaneel
2 eetlepels paneermeel (volkoren)
Benodigdheden
deegroller
Bakvorm 24 cm
Bereiding


 Verwarm de oven op 180 graden. Wel de rozijnen ongeveer 15 minuten in lauwwarm water en giet deze daarna af. Voor de bodem, meng het volkoren meel, amandelmeel, bakpoeder en zout door elkaar. Kluts een ei en zet de helft hiervan apart. Maak een kuiltje en voeg hier de appelmoes aan toe, de halvarine, vanille aroma, agavesiroop en de helft van het ei. Meng het tot een egaal deeg. Wanneer het te nat is, voeg nog wat meel toe, wanneer het te droog is, voeg wat halvarine of koud water toe. Wikkel het deeg in folie en leg zo lang in de koelkast.

Gezondere-appeltaart_01.jpgGezondere-appeltaart_02.jpgGezondere-appeltaart_03.jpg

 Schil voor de vulling de appels en snijd deze in stukjes. Meng in een kom de stukjes appel met de rozijnen, appelmoes, agavesiroop, citroensap en kaneel. Bekleed een bakvorm met bakpapier en vet deze in met wat halvarine.

Gezondere-appeltaart_04.jpgGezondere-appeltaart_05.jpgGezondere-appeltaart_06.jpg

 Haal het deeg uit de koelkast en neem ongeveer 2/3e van het deeg. Rol deze uit met een deegroller. Gebruik eventueel wat extra bloem wanneer het plakkerig is. Leg het deeg in de vorm en druk deze mooi aan. Strooi 2 el paneermeel over de bodem heen en verdeel daarna het appelmengsel over de bodem.

Gezondere-appeltaart_07.jpgGezondere-appeltaart_08.jpgGezondere-appeltaart_09.jpg

 Rol het overige deeg uit en snijd hier repen van. Leg deze kruislings over de appeltaart heen en druk de uiteinden vast aan de rand. Bestrijk de bovenkant met het overgebleven ei en bak de appeltaart voor 60 minuten in de oven. Laat hem goed afkoelen voordat je hem uit de vorm haalt.


 Tip: bekijk hier ook het recept voor de klassieke appeltaart



&
Champignonroomsaus
Champignonroomsaus
 BIJGERECHT  20 MIN  4 PORTIES  *
Maak zelf heel makkelijk deze romige champignonsaus, lekker bij de pasta, schnitzel, stukje kip, varkenshaasje of groenten

Ingrediënten

KOOKSTAND

4 porties

250 gr champignons (in plakjes)
1 uitje
200 ml groentebouillon
2 eetlepels creme fraiche
30 gr boter
2 eetlepels bloem
peterselie
Bereiding


 Snipper het uitje en bak deze in ca. 10 gr boter in een pan. Voeg de champignons toe en bak een paar minuutjes. Voeg dan de rest van de boter toe en laat smelten.

champignonroomsaus_01.jpgchampignonroomsaus_02.jpgchampignonroomsaus_03.jpg

 Voeg de bloem toe en roer er doorheen. Giet de groentebouillon erbij en roer goed door tot er geen klontjes meer inzitten. Laat de saus iets indikken. Roer dan de creme fraiche er door. Maak de champignonroomsaus af met wat peterselie.

champignon-roomsaus


&
Preisoep met aardappel
Preisoep met aardappel
 VOORGERECHT  25 MIN  4 PERSONEN  *
Heerlijk recept om zelf deze romige preisoep met aardappel te maken inclusief tips voor lekkere toevoegingen

Ingrediënten

KOOKSTAND

4 personen

400 gr aardappelen (of aardappelschijfjes)
3 preien (in ringen, ca. 400 gram)
2 teentjes knoflook
1 theelepel kerriepoeder
1 groentebouillontabletten
700 ml water
1 eetlepel olijfolie
200 ml kookroom
Snuf zwarte peper
olie of boter om te bakken
Benodigdheden
Staafmixer
Bereiding


 Fruit de fijngehakte knoflook aan in een soeppan met een beetje olie of boter. Voeg de aardappels in schijfjes of stukje toe en bak een paar minuutjes mee.


 Doe dan de prei erbij en bak ook een paar minuten mee. Voeg een snuf kerrie toe. Giet het water erbij en voeg de bouillontablet toe en laat oplossen. Kook de soep ca. 15 minuten tot de aardappels goed gaar zijn.

aardappel_prei_soep_01.jpgaardappel_prei_soep_02.jpgaardappel_prei_soep_03.jpg

 Pureer de soep fijn met een staafmixer. Voeg de room toe en roer er doorheen. Breng de soep op smaak met een snuf peper en indien nodig een beetje zout.


 Tip: voeg eventueel wat garnaaltjes, gerookte zalm snippers of gebakken spekjes toe.

 Preisoep met aardappel


&
Bloemkool met kaassaus uit de oven
Bloemkool met kaassaus uit de oven
 BIJGERECHT  25 MIN + 10 MIN OVENTIJD  3 À 4 PERSONEN  *
Heerlijk recept met bloemkool in de hoofdrol! Gegratineerd met een kaassausje uit de oven, een ideaal bijgerecht bij de Hollandse maaltijd.

Ingrediënten

KOOKSTAND

3 personen

600 gr bloemkool
25 gr bloem
25 gr boter
250 ml melk
75 gr geraspte kaas
snuf nootmuskaat
snuf peper en zout
Bereiding


 Verwarm de oven op 220 graden en/of verwarm de grill stand. Snijd de bloemkool in gelijke roosjes. Breng een pan water aan de kook en kook de roosjes ca. 8 minuten voor tot ze beetgaar zijn.

bloemkool_kaassaus_01.jpgbloemkool_kaassaus_02.jpgbloemkool_kaassaus_03.jpg

 Smelt in een ander pannetje de boter. Voeg de bloem toe en bak de roux 3 minuutjes zachtjes. Giet beetje bij beetje de melk erbij en roer met een garde glad. Roer de kaas door de saus en laat smelten. Breng de kaassaus op smaak met een snuf nootmuskaat, peper en een heel klein beetje zout (de kaas is ook al zout).


 Doe de voorgekookte bloemkoolroosjes in een ovenschaal en giet de saus er over. Zet nog ca. 10 minuten in de oven tot de bovenzijde iets begint te verkleuren.

bloemkool_kaassaus_04.jpgbloemkool_kaassaus_05.jpgbloemkool_kaassaus_06.jpg

 Tip: voeg ook eens wat walnoten toe aan de bloemkool voordat hij de oven gaat. Of bestrooi de bovenzijde met wat paneermeel voor een krokant korstje.


 Deze bloemkool is lekker als bijgerecht bij een Hollandse maaltijd zoals bij aardappeltjes en/of een stukje vlees of vega.

Bloemkool met kaassaus uit de oven

&
Brood bakken – basisrecept
Brood bakken – basisrecept
 ONTBIJT  30 MIN + 40 MIN BAKKEN + 2 UUR RIJZEN  1 BROOD  ***
Makkelijk stap voor stap basisrecept voor het bakken van heerlijk luchtig brood inclusief foto’s en veel handige tips

Ingrediënten

KOOKSTAND

1 brood

500 gr patentbloem
5 gr zout
7 gr droge gist
320 ml lauwwarm water
Olie of boter om in te vetten
25 gr broodverbeteraar (optioneel)
Benodigdheden
Mixer met deeghaken
deegroller
Optioneel: bakvorm
Bereiding


 Meng de gist met het water. Mix het zout met de patentbloem en eventueel de broodverbeteraar door elkaar in een grote kom met een mixer met deeghaken.

brood_bakken_01.jpgbrood_bakken_02.jpgbrood_bakken_03.jpg

 Giet het water met de gist erbij en mix een paar minuten goed door elkaar tot er een geheel ontstaat. Bebloem een oppervlak en ga hier het deeg verder met je handen kneden, zo’n 10 minuten. Houd het deeg met een hand vast en druk met je andere handpalm het deeg uit elkaar, druk bij elkaar en herhaal dit weer. Het is belangrijk om het deeg goed te kneden zodat het elastisch wordt en de gluten worden geactiveerd, dit zorgt voor een luchtig brood.


 Leg het deeg daarna in een bal in een kom die lichtjes is ingevet met een beetje olie. Dek af met een iets vochtige theedoek. Laat het deeg 1 uur rijzen, het liefst bij een temperatuur van 27 tot 35 graden.

brood_bakken_04.jpgbrood_bakken_05.jpgbrood_bakken_06.jpg

 Als het deeg goed gerezen is haal je het weer uit de kom en kneed je het nog een aantal keer goed door. Rol het uit tot een iets ovale rechthoek. Vouw de 2 buitenste gedeelte naar binnen over het midden en druk goed plat. Rol de lap deeg daarna op (houd rekening dat hij in de lengte in de vorm past.


 Vet de broodvorm goed in of bekleed met bakpapier. Leg hier de rol deeg in en dek weer af met de vochtige theedoek en laat een uur rijzen.

brood_bakken_07.jpgbrood_bakken_08.jpgbrood_bakken_09.jpg

 Heb je geen broodbakvorm? Kneed het brood dan in een mooie ronde egale bal en leg deze op een bakplaat met bakpapier en laat hier nog een uur afgedekt rijzen. Daarna schuif je hem zo de oven in. Je kunt het deeg ook in een rijsmandje laten rijzen en daarna op een bakplaat storten en afbakken, hierdoor krijg je tevens een mooi patroon op je brood.

brood_bakken_10.jpgbrood_bakken_11.jpgbrood_bakken_12.jpg

 Verwarm de oven op 200 graden. Zet een ovenvast schaaltje met water onderin de oven, hierdoor blijft het vochtig in de oven en droogt het brood niet uit. Besprenkel of sproei een beetje water op de bovenkant van het brood en bak hem daarna ca. 40 minuten in de oven.


 Tips: je kunt de bloem ook vervangen door speltbloem of volkorenbloem. Voeg ook eens dingen toe zoals zaden, noten of rozijnen, gebruik hier niet te veel van.


 Bewaar het gebakken brood in een plastic zak. Wil je graag een harde korst behouden dan bewaar je het brood in een papieren zak.


 Ik gebruikte de bloem, gist en broodverbeteraar van het merk Funcakes, deze bestelde ik via Deleukstetaartenshop.nl samen met de verstelbare Patise broodvorm.

 Brood bakken - basisrecept 


&
Mosselen koken op klassieke wijze
Mosselen koken op klassieke wijze
 HOOFDGERECHT  20 MIN  2-3 PERSONEN  **
Makkelijke basisrecept voor mosselen met groenten gekookt in witte wijn inclusief veel handige tips en stap voor stap foto’s

Ingrediënten

KOOKSTAND

2 personen

2 kg mosselen
400 gr mosselgroenten (of losse ui, wortel, bleekselderij en peterselie)
200 ml droge witte wijn
snuf peper en zout
1 eetlepel olie
laurierblad
Voor er bij:
500 gr frieten
Mosselsaus of cocktailsaus
(stok)brood
Bereiding


 Spoel de mosselen af onder koud water. Soms moeten ze nog een beetje schoon geborsteld worden maar tegenwoordig zijn er ook panklare mosselen te koop. Controleer de mosselen. Dit doe je door hele zware mosselen en kapotte mosselen te verwijderen. De rest tik je een voor een op het aanrecht, als ze sluiten dan zijn ze nog goed. Mochten ze niet dicht gaan dan gooi je ze weg.

mosselen_koken.jpgmosselen_koken_02.jpgmosselen_koken_03.jpg

 Verhit de olie in een grote soeppan met deksel of mosselpan. Fruit de groenten een paar minuutjes aan en voeg een snufje peper en zout toe. Blus af met de witte wijn en voeg het blaadje laurier toe. Voeg de mosselen toe en doe de deksel op de pan (haal deze er niet af). Hussel na 2 minuten de pan door elkaar met de deksel er op. Laat nog 2 minuutjes koken en herhaal het schudden nog een keer. Kook de mosselen in totaal ca. 5 minuten.


 Garneer de klassieke mosselen eventueel met wat peterselie. Serveer de mosselen met friet, saus en stokbrood (of glutenvrij brood).


 Tips: vervang de witte wijn, peper en zout door bouillon om een versie te maken van mosselen zonder alcohol.


 Voor meer handige tips om mosselen te koken, schoon te maken en andere recepten met mosselen lees je ook deze blog over het bereiden van mosselen.

mosselen


&
Stroopwafel pancakes
Stroopwafel pancakes
 ONTBIJT  25 MIN  6 STUKS  **
Heerlijke pannenkoekjes met stukjes stroopwafel er in zodat de karamel smelt in het beslag. Maak de pancakes af met wat slagroom en koek kruimels

Ingrediënten

KOOKSTAND

6 stuks

100 gr zelfrijzend bakmeel
100 ml melk
1 ei
Snuf zout
1 eetlepel suiker
1 stroopwafel of 5 mini stroopwafels
boter om te bakken
Topping
slagroom
karamelsaus of stroop
stroopwafels (mini)
Bereiding


 Klop met een mixer of garde de melk, ei, zout, suiker en bakmeel door elkaar tot een stevig beslag. Kruimel of hak de stroopwafel in kleine stukjes en meng door het beslag.

stroopwafel_pancakes_01.jpgstroopwafel_pancakes_02.jpgstroopwafel_pancakes_03.jpg

 Verhit een koekenpan en voeg een beetje boter toe. Schep met een sauslepel hoopjes in de pan op middelhoog vuur. Laat goudbruin bakken aan de onderzijde en als er belletjes te zien zijn aan de bovenzijde draai je ze om. Bak ook de andere zijde licht bruin.


 Stap de stroopwafel pannenkoeken op en garneer met een toef slagroom, stroop en stroopwafels.

stroopwafel-pannenkoek


&
Citroen poffertjes met kokos
Citroen poffertjes met kokos
 TUSSENDOORTJES  60 MIN  50 STUKS  **
Lekkere zelfgemaakte poffertjes met een frisse twist van citroen en kokos, een variant die je een keer moet proberen!

Ingrediënten

KOOKSTAND

50 stuks

2 eieren
350 ml melk
250 gr bloem
2 theelepels bakpoeder
100 gr boter
Snuf zout
1 eetl suiker
1 eetlepel stroop
1 citroen
3 eetl geraspte kokos
poedersuiker om te garneren
Fruit om er bij te serveren
Benodigdheden
Doseerfles of sausfles
mixer
Poffertjespan
Bereiding


 Meng de bloem met het bakpoeder, suiker en zout. Maak een kuil in het midden en voeg de eieren toe en de melk. Mix door elkaar.


 Smelt 50 gr boter en voeg dit samen met de stroop toe aan het beslag. Rasp de citroen en voeg de rasp samen met 2 eetlepels sap en de geraspte kokos toe. Mix nogmaals goed door elkaar. Laat het beslag 20 minuutjes rusten en verwarm de poffertjespan op middelhoog vuur. Doe wat van het beslag in de doseerfles.

poffertjes_citroen_01.jpgpoffertjes_citroen_02.jpgpoffertjes_citroen_03.jpg

 Vet de poffertjes goed in met wat van de overgebleven boter. Wees niet te zuinig, er mag een klein laagje boter in de holtes staan. Spuit het beslag in de holtes en vul ze tot ca 90% tot net onder de rand. Bak ze ca. 1 a 2 minuutjes tot er aan de bovenzijde belletjes komen, ze moeten wel nog vloeibaar zijn aan de bovenzijde. Keer ze dan met een vorkje of satéprikker om. Zitten ze nog vast? Wacht dan nog even met om draaien tot ze loslaten en/of gebruik de volgende keer wat meer boter om in te vetten.


 Bak ook de andere zijde van de poffertjes goudbruin. Haal ze uit de pan met een vorkje en vet de pan weer opnieuw in. Bak de volgende batch en herhaal dit tot het beslag op is. Serveer de poffertjes met wat poedersuiker en eventueel een extra klontje boter. Ook lekker met wat extra kokosrasp en fruit zoals blauwe bessen of aardbeien.


 Lees meer tips voor het bakken van poffertjes in dit basis recept

Citroen poffertjes met kokos 

&
Witlof schotel met puree
Witlof schotel met puree
 HOOFDGERECHT  35 MIN BEREIDING + 25 MIN OVENTIJD  3 PERSONEN  **
Romige aardappelpuree met bieslook met daarop witlof rolletjes met ham en gegratineerde kaas uit de oven

Ingrediënten

KOOKSTAND

3 personen

3 flinke stronken witlof
6 plakken ham
600 gr kruimige aardappels
Verse bieslook
30 gr boter
250 gr creme fraiche
scheutje melk
peper en zout
Handje kaas
Benodigdheden
Materialen
Stamper
Bereiding


 Breng een pan water aan de kook en kook de aardappels in ca 15 min gaar. Giet ze af en stamp ze fijn. Voeg de creme fraiche toe, boter, peper, zout en een scheutje melk en pureer tot een puree. Snijd de bieslook fijn en schep door de aardappelpuree. Verdeel de puree over een ovenschaal.

witlofschotel_02.jpgwitlofschotel_03.jpgwitlofschotel_04.jpg

  Verwarm de oven voor op 200 graden. Halveer de witlof en snijd eventueel de harde bittere kern er uit. Kook de witlof 3 minuutjes voor. Giet af en laat goed uitlekken. Wikkel elke helft witlof in een plak ham. Leg de ham op de puree. Bestrooi de ovenschotel royaal met kaas. Zet de ovenschaal ongeveer 25 min in de oven. Gebruik eventueel de laatste paar minuten de grill voor een mooi krokant kaas korstje.

witlof-schotel

&
Huzarensalade
Huzarensalade
 BIJGERECHT  45 MIN  4 PERSONEN  *
Makkelijk recept voor een heerlijke huzarensalade met aardappel, augurkjes, ei en ham. Een klassieke salade voor bij de BBQ!

Ingrediënten

KOOKSTAND

4 personen

300 gr aardappelen
2 eieren
3 augurk (75 gr)
Takje peterselie
75 gr doperwten (diepvries)
3 eetlepels mayonaise
2 eetlepels creme fraiche
1 theelepel mosterd
100 gr hamblokjes
snuf peper en zout
Slablaadjes
2 eetlepels zilveruitjes
Bereiding


 Kook de aardappels in ca 15 tot 20 minuten gaar in een pan met water. Kook ondertussen ook de eieren gaar in 8 minuten. De doperwten uit de diepvries kook je ca. 6 minuutjes. Mocht je die uit een pot gebruiken dan hoef je deze niet te koken.

huzarensalade_01.jpghuzarensalade_02.jpghuzarensalade_03.jpg

 Giet de aardappels en eieren af en spoel ze af met koud water. Snijd de aardappels in kleine blokjes en doe in een kom. Snijd de augurken en 1 ei in kleine stukjes. Meng samen met de mayonaise, crème fraiche, mosterd, fijngehakte peterselie en een snuf peper en zout door de aardappels. Voeg dan ook de doperwten en hamblokjes toe en schep door elkaar.

huzarensalade_04.jpghuzarensalade_05.jpghuzarensalade_06.jpg

 Verdeel een aantal slablaadjes over een bord of kom en schep hier de huzarensalade op en garneer met het overgebleven eitje en wat zilveruitjes.

huzarensalades


&
Aspergesalade met ei
Aspergesalade met ei
 HOOFDGERECHT  40 MIN  2 PERSONEN  **
Lauwwarme maaltijdsalade met witte asperges, ei, aardappel, gebakken spekjes met een lichte mosterddressing

Ingrediënten

KOOKSTAND

2 personen

50 gr gemengde sla
scheutje melk
200 gr witte asperges (geschild)
2 eieren
4 plakken ontbijtspek
2 sneetjes brood
200 gr krieltjes (in schil)
Dressing:
scheutje olie
1 eetlepel citroensap
1 theelepel mosterd
Snuf peper
Bereiding


 Halveer de krieltjes en kook ze 15 minuutjes in een pan met water en een snufje zout. Kook de asperges 5 minuutjes in een pan met water en een scheutje melk en zet daarna het vuur uit en laat nog 10 minuten nagaren. Kook ondertussen ook de eieren 8 minuutjes, en laat ze daarna ‘schrikken’ onder de koude kraan.


 Verhit een koekenpan zonder olie en bak de spek hierin krokant in een paar minuutjes en laat uitlekken op een keukenpapiertje. Rooster ook het brood krokant in een pan of broodrooster.

aspergesalade_02.jpgaspergesalade_03.jpgaspergesalade_04.jpg

 Meng de ingrediënten voor de dressing door elkaar. Snijd de asperges in stukken. Verdeel de sla over borden of een grote kom. Voeg de gekookte krieltjes en asperges toe en meng met de dressing. Verdeel de eieren in stukjes over de salade samen met het spek en brood.


 Tip: voor een vegetarische versie laat je de spekjes achterwege of vervang ze door wat gezouten nootjes.

salade-asperge


&
Arretjescake
Arretjescake
 BAKRECEPT  20 MIN + OPSTIJVEN  10 PERSONEN  *
Traditionele Hollandse cake met o.a. boter, cacao en stukjes koek die je maakt in 20 minuten zonder oven

Ingrediënten

KOOKSTAND

10 personen

200 gr witte basterdsuiker
50 gr cacaopoeder
225 gr maria biscuits
250 gr gesmolten boter
2 verse eieren
Benodigdheden
Zeef
Cakevorm
Huishoudfolie
Bereiding


 Doe de eieren in een kom samen met de basterdsuiker en mix met een mixer 2 minuutjes. Zeef de cacao er bij.

arretjescake_01.jpgarretjescake_02.jpgarretjescake_03.jpg

 Giet beetje bij beetje de gesmolten boter erbij en mix er doorheen. Kruimel de koekjes, ik doe een gedeelte fijn een gedeelte grof voor een goede mix. Schep de stukjes koek door het mengsel.


 Bekleed de cakevorm met folie. Doe het mengsel hierin en druk goed aan. Zet de arretjescake ca. 4 uur in de koelkast, het liefst een hele nacht.

arretjescake_05.jpgarretjescake_04.jpgarretjescake_06.jpg

 Tip: ik had een vrij lang cakeblik en heb hem daarom niet geheel gevuld maar voor ¾ zodat hij minder plat werd.


 Let op met rauwe eieren bij ouderen, zieke en zwangere mensen.

Arretjescake



&
Aspergemousse in een glaasje
Aspergemousse in een glaasje
 VOORGERECHT  25 MIN + 1 UUR OPSTIJVEN  2 A 3 STUKS  **
Leuk voorgerechtje of amuse van een zachte mousse van asperges en slagroom geserveerd met gerookte zalm

Ingrediënten

KOOKSTAND

2 stuks

1 plakje gerookte zalm
160 gr witte asperges uit pot of verse gekookte asperges
2 blaadjes gelatine
75 ml slagroom
Snuf peper en zout
Peterselie om te garneren
Benodigdheden
glaasjes
Keukenmachine
Bereiding


 Week de gelatine in koud water. Doe de asperges in een keukenmachine en maal fijn, bewaar 2 of 3 kopjes voor de garnering. Doe de puree in een pannetje en verwarm deze zachtjes. Los de gelatine erin op en laat het mengsel weer wat afkoelen.

asperge_mousse_01.jpgasperge_mousse_02.jpgasperge_mousse_03.jpg

 Mix de slagroom lobbig. Voeg de aspergepuree toe en mix er door. Breng de mousse op smaak met een snufje peper en zout. Verdeel het mengsel over de glaasjes en steek de bewaarde asperge of kopje er in en laat minimaal een uurtje goed opstijven in de koelkast. Garneer de glaasjes met een stukje zalm en wat peterselie.

asperge_mousse



&
Asperges op klassieke wijze met ham en ei
Asperges op klassieke wijze met ham en ei
 HOOFDGERECHT  40 MIN  2 PERSONEN  **
Asperges op traditionele wijze met ei, ham, aardappeltjes en botersaus inclusief tips om asperges te koken

Ingrediënten

KOOKSTAND

2 personen

2 eieren
500 gr asperges
scheutje melk
100 gr boter
400 gr krieltjes
4 plakken (been)ham
Verse bieslook
snuf peper en zout
Bereiding


 Kook de eieren gaar in ca. 8 minuten. Schil de asperges goed en snijd 2 cm van het uiteinde af. Breng een pan water met een scheut melk en snufje zout aan de kook. Kook de asperges 7 minuten en laat 10 minuten nagaren in het vocht. De melk zorgt er voor dat de kleur blank blijft van de asperges. Hoe test je of asperges gaar zijn? Als je ze met een vork uit de pan haalt moeten ze iets doorbuigen en niet helemaal slap hangen (te gaar) of helemaal niet buigen (te rauw).

asperges_koken_01.jpgasperges_koken_02.jpgasperges_koken_03.jpg

 Kook ondertussen ook de krieltjes gaar in ca. 10 minuten in een pan met een snufje zout tot ze gaar zijn. Pel de eieren en snijd fijn. Smelt de boter in een pan.


 Leg de asperges op een bord. Verdeel hier de krieltjes naast. Leg de plakken ham op de asperges en verdeel de stukjes ei er over. Giet de gesmolten boter er over en maak het gerecht af met een snufje peper en zout en fijngehakte bieslook.


 Tip: dit recept is ook lekker met Hollandaisesaus i.p.v. botersaus

klassieke-asperges


&
Poffertjes
Poffertjes
 LUNCH  60 MIN  CA. 50 STUKS  **
Makkelijk basisrecept om zelf lekkere poffertjes te maken in een poffertjespan inclusief handige tips voor beginners

Ingrediënten

KOOKSTAND

NaN stuks

2 eieren
350 ml melk
250 gr bloem (volkoren)
2 theelepels bakpoeder
100 gr boter
Snuf zout
1 eetlepel stroop
poedersuiker om te garneren
Benodigdheden
Doseerfles of sausfles
mixer
Poffertjespan
Bereiding


 Meng de bloem met het bakpoeder en zout. Maak een kuil in het midden en voeg de eieren toe en de melk. Mix door elkaar.


 Smelt 50 gr boter en voeg dit samen met de stroop toe aan het beslag. Mix nogmaals goed door elkaar. Laat het beslag 20 minuutjes rusten en verwarm de poffertjespan op middelhoog vuur. Doe wat van het beslag in de doseerfles.

poffertjes_01-1.jpgpoffertjes_02-1.jpgpoffertjes_03-1.jpg

 Vet de poffertjespan goed in met wat van de overgebleven 50 gr boter. Wees niet te zuinig, er mag een klein laagje boter in de holtes staan. Spuit het beslag in de holtes en vul ze tot ca 90% tot net onder de rand. Bak ze ca. 1 a 2 minuutjes tot er aan de bovenzijde belletjes komen, ze moeten wel nog vloeibaar zijn aan de bovenzijde. Keer ze dan met een vorkje of satéprikker om. Zitten ze nog vast? Wacht dan nog even met om draaien tot ze loslaten en/of gebruik de volgende keer wat meer boter om in te vetten.

poffertjes_04-1.jpgpoffertjes_05-1.jpgpoffertjes_06-1.jpg

 Bak ook de andere zijde van de poffertjes goudbruin. Haal ze uit de pan met een vorkje en vet de pan weer opnieuw in. Bak de volgende batch en herhaal dit tot het beslag op is. Serveer de poffertjes met wat poedersuiker en eventueel een extra klontje boter.


 Tips: Vaak moet de pan in het begin goed op temperatuur komen, zeker een gietijzerenpan, en is de kans groter dat de eerste batch mislukt net als bij een pannenkoek. Dit is niet erg, ga gewoon door. En oefening baart kunst.


 De binnenste holtes van de poffertjespan zijn vaak heter en hierdoor sneller klaar dan de buitenste. Begin met het vullen van de binnenste en zodra de hele pan gevuld is kun je vaak al de binnenste omdraaien.


 Gebruik je een gietijzeren poffertjespan? Maak deze dan niet schoon met zeep maar kras de grootste restjes er af en maak eventueel schoon met een beetje warm water. Wrijf hem daarna in met een beetje olie.

poffertjes

&
Aspergesoep
Aspergesoep
 VOORGERECHT  30 MIN  6 PERSONEN  **
Heerlijk en makkelijk basisrecept voor een romige verse aspergesoep met een topping van reepjes ham en ei

Ingrediënten

KOOKSTAND

6 personen

2 sjalotjes
700 gr witte asperges (geschild)
2 blokjes kippenbouillon
liter water
200 ml kookroom of slagroom
80 gr bloem
70 gr boter
Optioneel
2 eieren
150 gr reepjes beenham
Verse peterselie om te garneren
Bereiding


 Snijd de asperges in stukken. Kook ze 5 minuten in het water en laat daarna nog 10 minuten nagaren in het water.

aspergesoep_zalm_01.jpgaspergesoep_zalm_02.jpgaspergesoep_zalm_03.jpg

 Hak de sjalotjes fijn. Smelt de boter in een soeppan en fruit de sjalotjes hierin aan. Voeg dan de bloem toe en roer met een garde tot een roux en laat deze 5 minuten zachtjes bakken en garen. Giet de asperges af en vang al het kookvocht op. Los de bouillonblokjes op in het het kookvocht van de asperges. Giet dit beetje bij beetje bij de roux en blijf met een garde roeren zodat er geen klontjes ontstaan.

aspergesoep_zalm_04.jpgaspergesoep_zalm_05.jpgaspergesoep_zalm_06.jpg

 Als alle bouillon is toegevoegd roer je de kookroom er door en voeg je de gekookte asperges in stukken toe. Proef of de soep goed op smaak is en voeg eventueel een snufje peper en/of zout toe. Voeg de hamreepjes (gedeeltelijk) toe aan de soep. Schep de soep in borden en garneer eventueel met stukjes ei, hamreepjes en wat fijngehakte peterselie.


 Tip: voor een glutenvrije soep vervang je de bloem door maizena.



&
Rode bietenstamppot met appel
Rode bietenstamppot met appel
 HOOFDGERECHT  35 MIN  2 PERSONEN  **
Heerlijke smeuïge stamppot met rode bieten en geitenkaas geserveerd met gebakken plakken appel met kaneel en walnoten

Ingrediënten

KOOKSTAND

2 personen

600 gr aardappelen (kruimig en geschild)
50 gr boter om te bakken
1 appel
Snuf kaneel
100 ml warme melk
500 gr rode bieten (gekookt)
Peper en zout
125 gr geitenkaas
Handje walnoten
Benodigdheden:
Appelboor
Stamper
Bereiding


 Breng een pan water aan de kook en kook de aardappels in ca 15 tot 20 minuten gaar. Snijd de rode bieten in blokjes. Haal het klokhuis uit de appel en snijd in plakjes. Bestrooi met een beetje kaneel en bak in een pan met een klein beetje boter 10 minuutjes.

rode_bieten_stamppot_01.jpgrode_bieten_stamppot_02.jpgrode_bieten_stamppot_03.jpg

 Giet de aardappels af en doe terug in de pan. Voeg de melk en boter toe en pureer met een stamper tot een smeuïge aardappelpuree. Breng op smaak met een beetje peper en zout. Voeg de helft van de geitenkaas toe en roer door de puree. Schep ook de rode bieten er door. Serveer de bietenstamppot met de gebakken appel, de overgebleven geitenkaas, walnoten en eventueel een beetje peterselie.

rode bieten stamppot www.leukerecepten.nl


&
Appel kaneel cake
Appel kaneel cake
 BAKRECEPT  20 MIN + 60 MIN OVENTIJD  10 PLAKKEN  **
Makkelijk basisrecept voor een lekkere luchtige appelcake met stukjes appel en een vleugje kaneel

Ingrediënten

KOOKSTAND

10 plakken

200 gr roomboter (op kamertemperatuur)
175 gram suiker
1 zakje vanillesuiker
4 grote eieren (op kamertemperatuur)
snufje zout
200 gr zelfrijzend bakmeel
2 theelepels kaneel
2 appels of 3 kleinere
1 eetlepel maïzena
boter om in te vetten
1 eetlepel paneermeel
Bereiding


 Verwarm de oven voor op 180 graden. Snijd de boter in stukken en doe samen met de suiker en de vanillesuiker in een kom. Mix ze tot een romig mengsel. Mix een voor een de eieren en door en mix het 1 minuut tot een glad en luchtig mengsel.

appel_kaneel_cake_01.jpgappel_kaneel_cake_02.jpgappel_kaneel_cake_03.jpg

 Meng het bakmeel met de kaneel en een snufje zout. Voeg nu in porties bij het romige mengsel van boter en suiker en mix nog 2 minuutjes goed door op de hoogste stand. Schil de appel, snijd in blokjes en meng met de maizena. Hierdoor heb je minder kans dat de stukjes appel naar de bodem zinken tijdens het bakken. Spatel de appels door het beslag

appel_kaneel_cake_04.jpgappel_kaneel_cake_05.jpgappel_kaneel_cake_06.jpg

 Vet de cakevorm in en bestrooi met paneermeel en doe het beslag in de cakevorm. Bak de cake in ongeveer 60 min gaar. Laat 15 minuutjes afkoelen en draai de vorm dan voorzichtig om en laat de appelcake volledig afkoelen. Lekker met poedersuiker of slagroom.


 Tip: welke appels kun je het beste gebruiken in deze cake? Het is lekker om in in het seizoen (herfst en winter) te kiezen voor Goudreinet appels, deze zijn stevig en friszuur. Maar ook Jonagold, Elstar of Gala zijn heel geschikt.

cake met appel en kaneel www.leukerecepten.nl


&
Bloemkoolsoep
Bloemkoolsoep
 VOORGERECHT  30 MIN  4 PERSONEN  **
Lekkere verse en romige bloemkoolsoep met een snufje tijm, klaar in 30 minuten!

Ingrediënten

KOOKSTAND

4 personen

500 gr bloemkool
1 eetlepel olie
700 ml water
1 groente bouillonblokje
1 sjalotje
1 theelepel tijm
1 teentje knoflook
75 ml kookroom (soja)
peper en zout
1 Bosui of peterselie om te garneren
Bereiding


 Snijd de bloemkool in roosjes mocht dit nog niet het geval zijn. Snipper de sjalot en knoflook en fruit deze aan in een pan met een beetje olie en voeg een snufje tijm toe.

bloemkoolsoep_01.jpgbloemkoolsoep_02.jpgbloemkoolsoep_03.jpg

 Voeg de bloemkool toe en vervolgens het water en bouillonblokje. Breng aan de kook en kook 15 minuutjes. Pureer daarna met een staafmixer fijn. Voeg de room toe en roer er doorheen. Proef of de soep nog een beetje peper of zout nodig heeft.


 Garneer de soep met wat peterselie of bosui om te garneren

bloemkoolsoep www.leukerecepten.nl


&
Wentelteefjes met Nutella en aardbeien
Wentelteefjes met Nutella en aardbeien
 ONTBIJT  0-20 MIN  4 STUKS  **
Het ultieme verwenontbijtje van wentelteefjes besmeerd met een dikke laag Nutella geserveerd met verse aardbeien, lekker voor valentijnsdag of moederdag!

Ingrediënten

KOOKSTAND

4 stuks

4 sneetjes brood
1 ei
200 ml melk
Snuf kaneel
1 zakje vanillesuiker
Boter of margarine
Nutella
Verse ardbeien
Bereiding


 Klop de eieren los met de melk in een diep bord. Voeg een snuf kaneel toe en de vanillesuiker. Klop nog een keer goed door met een vork of garde.

wentelteefjes_nutella.jpgwentelteefjes_nutella_02.jpgwentelteefjes_nutella_03.jpg

 Leg een sneetje brood er ca. 20 seconden in en draai hem daarna om en doop ook de andere zijde in het eiermengsel. Verhit ondertussen wat boter of margarine in een pan en leg hier het sneetje brood in. Bak aan de onderkant goudbruin, draai om en bak ook de andere zijde bruin. Herhaal dit ook met de rest.


 Besmeer de wentelteefjes met een royale laag Nutella en garneer met verse aardbeien. Ook lekker met banaan.


 Tip: bekijk hier ook het basisrecept voor wentelteefjes

wentelteefjes-met-nutella-en-aardbeien_v


&
Ovenschotel met hutspot
Ovenschotel met hutspot
 HOOFDGERECHT  45 MIN + 20 MIN OVENTIJD  3 PERSONEN  **
Heerlijke winterse maaltijd uit de oven van gebakken spekjes en paprika onder een laagje gegratineerde hutspot

Ingrediënten

KOOKSTAND

3 personen

250 spekjes
2 puntpaprika’s
1 ui
1 teen knoflook
snuf paprikapoeder
Snufje chili poeder
handje geraspte kaas
Hutspot:
1 blaadje laurier
25 gr boter
snuf nootmuskaat
Scheut warme melk
snuf peper en zout
500 gr aardappels (kruimig en geschild)
500 gr hutspot groenten (of 400 gr wortel en 1 grote ui)
Bereiding


 Maak eerst de hutspot. Snijd de wortels en ui in stukjes. Doe de aardappels in gelijke stukken in een grote pan met water. Voeg ook de ui en wortel toe en het blaadje laurier. Breng aan de kook.


 Kook 20 minuten tot de aardappels goed gaar zijn. Giet af en verwijder het blaadje laurier. Doe de aardappels en groenten terug in de pan. Voeg de boter toe en een scheut warme melk. Stamp met een stamper fijn. Voeg eventueel een beetje extra melk toe om de stamppot smeuïger te maken. Breng de hutspot op smaak met voldoende zout, snuf peper en nootmuskaat.

hutspot_ovenschotel_01.jpghutspot_ovenschotel_02.jpghutspot_ovenschotel_03.jpg

 Verwarm de oven op 200 graden. Bak de spekjes licht krokant in een koekenpan. Voeg de puntpaprika’s toe in blokjes en de ui gesnipperd. Hak ook de knoflook heel fijn en voeg toe aan de spekjes. Breng het mengsel op smaak met paprikapoeder een snufje chili.


 Verdeel de gebakken spekjes en paprika over een ovenschotel en verdeel de hutspot er over. Bestrooi de ovenschotel met kaas en zet nog 20 minuten in de oven.


 Tip: deze ovenschotel is ook perfect om een restje hutspot mee op te maken.

hutspot-ovenschotel


&
Witlofsalade met appel
Witlofsalade met appel
 BIJGERECHT  20 MIN  2-3 PERSONEN  **
Snel recept voor een frisse salade met witlof gecombineerd met het zoete van mandarijn en frisse groene appel

Ingrediënten

KOOKSTAND

2 personen

2 stronkjes witlof
1 groene appel
50 gr rozijnen
40 gr walnoten
175 gr mandarijnen
Dressing:
3 eetlepels yoghurt
1 eetlepel mayonaise
1 theelepel honing
1 eetlepel citroensap
1 theelepel mosterd
Bereiding


 Halveer de witlof en snijd het hart eruit. Snijd vervolgens de witlof in dunne reepjes.


 Snijd een groene appel ook in dunne reepjes en hak de walnoten. Meng de ingrediënten voor de dressing goed door.

witlof_salade_01.jpgwitlof_salade_02.jpgwitlof_salade_03.jpg

 Voeg de gehakte walnoten, rozijnen en appel bij de witlof en meng goed door met de dressing. Voeg als laatste de mandarijn partjes toe en schep nog een keer voorzichtig om.

witlof salade www.leukerecepten.nl


&
Bladerdeegbroodjes met zuurkool
Bladerdeegbroodjes met zuurkool
 LUNCH  20 MIN + 20 MIN OVENTIJD  10 STUKS  **
Knakworstjes en zuurkool zijn een heerlijke combinatie, zeker verpakt in deze knapperige bladerdeegbroodjes afgemaakt met kaas

Ingrediënten

KOOKSTAND

10 stuks

10 plakjes bladerdeeg
10 knakworstjes
260 gr zuurkool
5 theelepels mosterd
1 ei
2 handjes kaas
Bereiding


 Verwarm de oven op 200 graden.


 Haal de plakjes bladerdeeg uit de diepvries en verwijder de plastic blaadjes. Leg de plakjes op een vel bakpapier op een bakplaat. Smeer diagonaal ongeveer een halve theelepel mosterd op elk plakje bladerdeeg, afhankelijk van de pittigheid van de mosterd.

bladerdeegbroodjes_met-zuurkool_en_knak_02.jpgbladerdeegbroodjes_met-zuurkool_en_knak_01.jpgbladerdeegbroodjes_met-zuurkool_en_knak_03.jpg

 Verdeel over de mosterd een beetje zuurkool en leg hier 1 knakworstje op. Vouw de twee tegenovergestelde puntjes naar binnen en maak goed vast. Herhaal met alle ingrediënten.


 Kluts een ei en verdeel een beetje ei op elk bladerdeegbroodje. Strooi hier een beetje kaas overheen. Bak de bladerdeegbroodjes af in ongeveer 20-25 minuten.

bladerdeegbroodjes_met zuurkool_en_knak




&
Hutspot
Hutspot
 HOOFDGERECHT  35 MIN  2 PERSONEN  **
Makkelijk basisrecept om heerlijke smeuïge en smaakvolle hutspot te maken, een stamppot op basis van aardappels, wortel en ui

Ingrediënten

KOOKSTAND

2 personen

500 gr hutspot groenten (of 400 gr wortel en 1 grote ui)
500 gr kruimige aardappels (geschild)
1 blaadje laurier
25 gr boter
Scheut warme melk
snuf peper en zout
snuf nootmuskaat
Optioneel: (vega) rookworst, gehaktballen of spekjes
Bereiding


 Snijd de wortels en ui in stukjes. Doe de aardappels in gelijke stukken in een grote pan met water. Voeg ook de ui en wortel toe en het blaadje laurier. Breng aan de kook.


 Kook 20 minuten tot de aardappels goed gaar zijn. Giet af en verwijder het blaadje laurier. Doe de aardappels en groenten terug in de pan. Voeg de boter toe en een scheut warme melk. Stamp met een stamper fijn. Voeg eventueel een beetje extra melk toe om de stamppot smeuiger te maken.

hutspot_01.jpghutspot_02.jpghutspot_03.jpg

 Breng de hutspot op smaak met voldoende zout, snuf peper en nootmuskaat. Garneer eventueel met een beetje peterselie of tijm en serveer er een stukje vlees, vis of vega optie bij.

hutspot www.leukerecepten.nl


&
Tosti zuurkool ananas
Tosti zuurkool ananas
 LUNCH  15 MIN  4 STUKS  *
Een lekkere winterse variant tosti met de zure smaak van zuurkool, zoute spek en zoete ananas, een perfecte combi!

Ingrediënten

KOOKSTAND

4 stuks

8 sneetjes brood
4 plakken kaas
8 eetlepels zuurkool (uit zak of pot)
4 plakken ontbijtspek (uitgebakken)
4 plakken ananas
Bereiding


 Leg 4 sneetjes brood op een werkblad. Beleg deze met een plak kaas, gebakken spek, plak ananas en schep er 2 eetlepels zuurkool op. Leg de andere sneetjes brood er op en druk iets aan.

tosti_zuurkool_01.jpgtosti_zuurkool_02.jpgtosti_zuurkool_03.jpg

 Bak de tosti’s met zuurkool een paar minuten onder een grill of in een tosti ijzer tot ze iets bruin zijn en de kaas gesmolten is.


 Lekker met wat ketchup of knoflooksaus.

tosti-met-zuurkool


&
Vegan eiersalade
Vegan eiersalade
 ONTBIJT  20 MIN  1 PORTIE  **
Deze eiersalade is gemaakt zonder eieren, maar met tofu! Toch is de smaak en structuur erg vergelijkbaar met een echte eiersalade

Ingrediënten

KOOKSTAND

1 portie

400 gr uitgelekte tofu
1 sjalotje
1 teentje knoflook
scheutje olie
Snuf kurkuma poeder
Snuf kerriepoeder
175 gr ongezoete sojayoghurt
70 gr vegan mayonaise
1 theelepel mosterd
Snufje peper en zout
bieslook
1 theelepel citroensap
toast
Bereiding


 Snipper het sjalotje en hak de knoflook fijn. Laat in de tussentijd de tofu goed uitlekken in een theedoek of met wat keukenpapier. Fruit nu het uitje en de knoflook aan in een beetje olie. Kruimel het blok tofu ook in de pan en voeg hierbij een goede snuf kurkuma en kerriepoeder bij. Bak dit ongeveer 5 minuten in de pak en laat vervolgens goed afkoelen.

vegan_eiersalade_01.jpgvegan_eiersalade_02.jpgvegan_eiersalade_03.jpg

 Meng in een kom de afgekoelde tofu met mayonaise, mosterd en sojayoghurt door elkaar. Breng op smaak met peper, zout en citroensap.


 Hak bieslook en voeg dit door de vegan eiersalade. Serveer met toast.

vegan-eiersalade


&
Wentelteefjes
Wentelteefjes
 ONTBIJT  20 MIN  4 STUKS  *
Hoe maak je de lekkerste wentelteefjes met brood, eieren, suiker en kaneel? Met dit recept lukt het zeker!

Ingrediënten

KOOKSTAND

4 stuks

4 sneetjes brood
1 ei
200 ml melk
snuf kaneel
1 zakje vanillesuiker
Suiker om te bestrooien
boter of margarine
Bereiding


 Klop de eieren los met de melk in een diep bord. Voeg een snuf kaneel toe en de vanillesuiker. Klop nog een keer goed door met een vork of garde.


 Leg een sneetje brood er ca. 20 seconden in en draai hem daarna om en doop ook de andere zijde in het eiermengsel. Verhit ondertussen wat boter of margarine in een pan en leg hier het sneetje brood in. Bak aan de onderkant goudbruin, draai om en bak ook de andere zijde bruin. Herhaal dit ook met de rest.

wentelteefjes_01.jpgwentelteefjes_02.jpgwentelteefjes_03.jpg

 Bestrooi de wentelteefjes voor het serveren nog lichtjes met wat suiker.


 Tip: gebruik liever geen vers brood, dit scheurt makkelijk en is bovendien zonde.

wentelteefjes_v


&
Zelfgemaakte saucijzenbroodjes
Zelfgemaakte saucijzenbroodjes
 LUNCH  20 MIN + 25 MIN OVENTIJD  8 STUKS  *
Makkelijk zelf heerlijke saucijzenbroodjes maken met een kruidige vulling en krokant bladerdeeg, met maar 6 ingrediënten!

Ingrediënten

KOOKSTAND

8 stuks

300 gr h.o.h gehakt
1 ei
1 eetlepel gehaktkruiden
2 teentjes knoflook (geperst)
8 plakjes bladerdeeg
2 eetlepels paneermeel
Bereiding


 Verwarm de oven op 200 graden. Meng het gehakt met de helft van het ei, gehaktkruiden, knoflook en paneermeel.


 Laat de vellen bladerdeeg iets ontdooien. Verdeel het gehakt in ongeveer 8 gelijke delen en vorm van elk deel een soort platte worst. Leg deze op een helft van een plak bladerdeeg. Vouw de andere helft eroverheen en druk goed vast met je vingers en daarna met een vork.

saucijzenbroodjes_01.jpgsaucijzenbroodjes_02.jpgsaucijzenbroodjes_03.jpg

 Herhaal dit met de rest en leg ze vervolgens op een bakplaat met bakpapier. Bestrijk ze met het overgebleven ei. Bak ze 25 a 30 minuten in de oven tot ze mooi bruin en krokant zijn en controleer of het gehakt goed gaar is.


 Serveer ze bijvoorbeeld met wat ketchup of mosterd.


 Probeer ook eens deze vegetarische saucijzenbroodjes

saucijzenbroodjes_b




&
Erwtensoep
Erwtensoep
 HOOFDGERECHT  90 MIN  6-8 PERSONEN  **
Makkelijk basisrecept voor Hollandse erwtensoep (ofwel snert) met rookworst, prei en schouderkarbonade, klaar in ca. 1,5 uur.

Ingrediënten

KOOKSTAND

6 personen

500 gr spliterwten
1 prei
2 liter water
2 runderbouillonblokjes
250 gr knolselderij
1 winterpeen
1 aardappel (250 gr )
1 rookworst (275 gr)
300 gr schouder karbonade
1 laurierblaadje
Paar takjes selderij
1 ui
2 liter water
Bereiding


 Breng het water met de bouillonblokjes, spliterwten en laurierblad aan de kook. Voeg de schouder karbonade in zijn heel toe. Laat dit ongeveer 1 uur zachtjes koken, roer af en toe door.


 Schil ondertussen de wortel, aardappel en de knolselderij en snijd deze in blokjes van ca 1 cm. Snijd de prei in ringen en was deze goed. Pel de ui en snijd deze in fijne stukjes. Hak ook de selderij grof.

erwtensoep_01.jpgerwtensoep_02.jpgerwtensoep_03.jpg

 Na ongeveer 1 uur koken zul je merken dat de de spliterwten uit elkaar te vallen beginnen te vallen en er een groene massa ontstaat. Sommige spliterwten koken eerder of later stuk dan andere. Roer een paar keer goed door om dit te versnellen.


 Haal de schouder karbonades uit de pan, snijd in stukjes en voeg samen met de gesneden groenten en aardappel toe aan de soep. Laat de soep nog ongeveer ½ uur zachtjes doorkoken tot de groente n en aardappel gaar is en wat geslonken is. Snijd de rookworst in schijfjes en roer deze de laatste paar minuten door de erwtensoep en warm goed door. Breng de erwtensoep eventueel op smaak met nog een beetje extra peper en zout.

erwtensoep_04.jpgerwtensoep_05.jpgerwtensoep_06.jpg

 Tips bij het maken van erwtensoep:


 1. Ik gebruikte gedroogde spliterwten van het merk Valle del solle. Deze heb ik niet van te voren geweekt maar wel een keertje afgespoeld onder de koude kraan.


 2. Je kunt ook nog speklappen toevoegen samen met de schouder karbonades.


 3. De soep is vaak de volgende dag dikker van structuur en nog lekkerder. Bewaar hem in de koelkast.


 4. Je kunt erwtensoep heel goed invriezen, doe dit in goed afgesloten bakjes maximaal 3 maanden.


 5. Serveer de erwtensoep met wat brood, roggebrood met met katenspek of op Indische wijze met rijst en sambal.

erwtensoep






